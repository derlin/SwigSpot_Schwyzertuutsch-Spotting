Bettwanze und Vire im Gepäck Vorsorg Wer jetzt sini Sommerferie buecht, sött a möglichi unerwünschti Gescht dänke:
Epidemie, Wire und Wanze sind im Vormarsch.
Villi buechet jetzt Griechäland wäge de günschtige Agebot.
Doch Achtung:
Uf de Website Savetravel.ch warnt es Expertekomitee vor ere neue Tollwuet-epidemie.
Tollwuet wird dur de Speichel vo infizierte Säugetier( Hünd, Chatze, Nagetier und Flädermüüs) wiitergäh.
Tollwuet isch, wänn nüd rächtzytig behandlet, tödlich.
Drum impfe lah.
Wer liäber Richtig Asie flügt, söt abkläre, wie s ums neue« Chikungunya Fiäber» staaht.
Das wird vor allem us Indonesie, Bali, Java, Sumatra und Singapur gmäldet.
In Ostjakarta sind rund 200 Fäll regischtriert wordä.
än Impfschtoff gits no keine.
Typischi Symptom sind Glänkschmerzä i de Chnü und Chnöchel.
Dezue chömet typischi Grippe-symptom wie Temperatur, Kopfweh und Bindehutentzündig.
Fans vo Kuba söttet sich vor de Cholera in Acht neeh.
Suscht tanzt d Krankheit plöztli Samba im Organismus.
Es Souvenir, wo me guet chönnt verzichte.
Ufpasse sött me au im arabischä Ruum.
Au det isch es neus Virus ufträtte mit em Name Corona.
Und in ägypte sött me kei Haanewasser trinke wäge Hepatitis A-gfahr.
Bettwanze sind nöd läschtig, will sie sich wie Muggestich afüelet.
Si machet Pickel und biisset.
Drum zrugg dihei alles wäsche und de Koffer mit Schädlingsbekämpfigsmittel behandle.
Vom Karin Müller vo önzige So
Chlepfts z Aarau ou so wie z Bärn?
Angscht vor Krawall I zwöi Wuche« tanze» sie au z Aarau wieder.
Gigle Z Aarau hei si d Hose vou:
I zwöine Wuche wird e Tanzverastautig organisiert.
Z Bärn hets kleüft, das wei d Behörde i ihrere Stadt verhindere.
Vom Roman Neumann us Eriswiu Be D Biuder si nid schön:
Z Bärn brätsche d Chaote uf d Polizischte, Schoufänschter u Vitrine i.
Truurigi Bilanz:
Mehreri Hunderttuusig Stutz Schade.
70 Lüt unger de 10000 Tanzende hei glängt, um« Tanz di frei» mit Gwaut z zerstöre.
Nume zwöi Wuche spöter, am 8. Juni, gits scho wieder e Tanz-demo.
Dasmou z Aarau.
Aber ou dört si d Organisatore anonym.
Sie nenne sech Kaz( Kampagne füres autonoms Zäntrum) u rüefe per Flyer und im Internet zum« Nächtliche Tanzvergnüege» uf.
Ihres Alige:
« Etablierti Aarauer Kulturagebot wies Kba u s Atelier Bleifrei verschwinde, di langfrischtig Zuekunft vom Kiff isch ungwüss u ir Autstadt söu nume no gflüschteret wärde.
» O die Tanzdemo isch wie z Bärn unbewilligt, wie d« Aargauer Zitig» hüt schribt.
Uf dr Medieplattform« Indymedia» dokumentiered Organisatore d Bemühige vo dr Stadt Aarau, um mit ihne is Gspräch z cho.
D Stadtrötin Regina Jäggi seit zur Zitig:
« D Biuder us Bärn mache mer scho chli Schiss.
» Sie hoffi eifach ufnes fridlechs Tanzvergnüege.
D Regina Jäggi het zäme mitem Chef vo dr Stadtpolizei Aarau o probiert, mit de Organisatore i Kontakt z trätte.
Sie het wöue wüsse, was sie für Bedürfnis hei, was sie vo dr Stadt erwarte und het mit öpperem wöue schnure, wo verantwortlech für d Organisation isch.
Ke Chance:
Niemer isch zum Termin erschine.
Offenbar hei die anonyme Verastauter Schiss gha, d Chöschte vo letscht Johr müesse bläche, wie si uf« Indymedia» schribe.
Letscht Johr– im Septämber– het nämlech scho mou e Tanzdemo z Aarau stattgfunge.
2000 Lüt hei sech d Nacht um d Ohre gschlage u zäme gfiiret.
Die Demo isch friedlech verloffe, aber zur Sicherheit vo 125 Polizischte begleitet worde.
Koschtet heig das 120000 Stutz.
S grosse Polizeiufgebot isch fürs Kaz unverständlech:
« We mer üs d Biuder vom nächtleche Tanzvergnüege usem Johr 2012 aluege, froge mer üs, wie gross s Gfahrepotenzial isch gsi.
» Sie rüefe aui Polizischte uf,« am Samschdi, 8. Juni 2013 blau z mache u deheim z blibe».
Nach de Biuder us Bärn wird sech das d Polizei im Aargau aber zwöimou überlegge
Literatur De Pedro Lenz( 48) isch Mundart-profi.
Sini Schwiizertüütsche Gschichte gönd um d Wält.
Vo de Andrea Trueb us Aarau Wie findsch de schwiizertüütschi Blick am Obig?
D Idee isch super.
I bi jo ne Fründ vo Sprochexperimänt und Sprochunreinheite und Sprochevüufaut.
I finges ou guet, wenn öpper uf Züridütsch über Basu schribt und so witer.
Ghörsch alli Dialäkt gärn?
Dört düre bin i radikau, i ha jedi Sproch gärn.
Und wenn i öppis nid gärn ha, de isch es d Person, wo se brucht oder d Inhaute, wo vermittlet wärde, aber grundsätzlech gits für mi nid schöneri und weniger schöni Sproche.
Hesch Lieblingswörter?
Das gits scho, aber es wächslet.
Es si mängisch ou wüeschti Wörter, zum Bischpüu es Wort, wo chli am Verschwinde isch:
Schoofsecku.
Es wunderbars Wort!
Uf Bärntüütsch tönt eifach alles schön.
Eigentlich hesch Glück mit dim Dialäkt.
Das ghören i immer öppe, und i cha jo säuber nid beurteile, ob mini eigeti Sproch jetz schöner söu si aus en Angeri.
Mängisch dünkts mi ou chli beleidigend, we mer d Lüt säge:
Du chasch haut Bärndütsch, de hesch scho vo Afang aa gwunne.
I meine, sorry, das länkt vor Literatur ab.
Wenn i e Täggscht mache, de isch das e künschtlechi Aanöcherig a di gschprochni Sproch.
Das heisst, i muess ganz vüu forme, dass d Lüt am Schluss ds Gfüeu hei, es töni eifach so derhär gseit.
I finges ou ungrächt gägenüber amne Zürcher oder Basler, wo super Züg cha mache, aber wäg dene Sproch-vorurteile weniger aachunnt.
Es isch wie so ne säubschterfüendi Prophezeiig, wenn immer wieder gseit wird, die Dialäkte si schön und die si nid schön.
Irgendeinisch gloubt mes, ou wenns nid stimmt.
Ich find schwiizertüütsch schriibe schwierig, fallts dir liecht?
Es isch sehr ufwändig.
I ha mer mit de Johr öppis wi ne Schriibwis aageignet.
Am Aafang ha ni mi fasch bi jedem Wort gfrogt, wie söu i das jetz schriibe?
Mit üpsilon?
Mit i?
Mit zwöi i?
Mit der Zit hani mi mit mir säuber uf ei Schriibwiis pro Wort aafo einige.
Aber es chunnt trotzdäm no vor, dass i e Täggscht abgibe und der Lektor seit:
Los, du hesch de do ds gliiche Wort uf zwöi oder drü verschideni Arte gschribe.
Mir probiere nis ender chli ar dütsche Schribwiis aazpasse, aus am rein Phonetische.
Wenn i zum Bischpüu säge« d Frou Pfeuti», de tönt das wie« Pfrou Pfeuti», aber schriibe tue ni gliich« d Frou Pfeuti», eifach wäg der Läsbarkeit.
Wöu i nid wott, dass der Läser mues go errote, was es chönnt heisse.
Me mues sich aber scho Zitt nee für dini Mundarttegschte, findsch au?
Es stimmt, i verlange chli meh, aus wenn i würd hochdütsch schriibe.
Im Höchdütsche liest me jo nid würklech, es isch meh wie nes Scanne mit den Ouge.
Mini Täggschte mues me am Aafang fasch wieder wie ne Grundschüeler läse, Wort für Wort.
Aber das isch vilecht die einzigi Aasträngig, wo ni mine Läser zuemuete.
I gloube, Kunscht darf de Lüt scho öppis zuemuete, es isch nid en unerreichbari Zuemuetig.
Wemes zwöi, drü Mou gmacht het, de hetme ds Gfüeu, me heig e nöii Sproch glehrt läse.
Dini Büecher wärde übersetzt uf Hochtüütsch, Italiänisch, Schottisch... Jo, das isch irsinnig.
I ghören aube d Lüt säge, Mundart chöng me gar nid übersetze.
Dumms Glafer!
Worum söu mes nid chönne?
Jedi Sproch cha men übersetze.
Klar geit immer chli öppis verlore, mängisch meh, mängisch weniger, aber das isch bi aune Sproche so, es chunnt uf d Qualität vor übersetzig aa.
Mi fröits sehr, dass i übersetzt wirde.
Das zeigt mer:
Mini Sache interessiere ou d Lüt vo usserhaub vo däm Sprochruum.
Dini Figure sind nid grad Helde– wo findsch die ame?
I bi eifach nöcher a dene Figure, wo ni beschriibe, aus säge mer wenn d Houptfigure Schrifststöuer oder Profässore wäre.
I kenne scho ou söttigi, aber i begägne ne vüu weniger.
Vilecht hets ou chli dermit z tüe, dass i der Iidruck ha, Lüt wo chli Büudigsfärn sige, chieme weniger i Büecher vor, das isch ungrächt.
I ha jedes Mou e Riesefröid, wenn a re Läsig vo mir öpper isch, wo süsch nie liest und nächär seit:
Aha, das isch auso Literatur.
Mir si die Lüt, wo ni beschriibe, sympathisch, meischtens... Hesch d Mönsche sowieso gärn, dunkts mi.
I probiere scho mit vüu Empathie dür ds Läbe z go, wöu i ds Gfüeu ha, i säuber sig ou uf Mitgfüeu aagwise.
Das Fählerhafte, au di Verstrickige i Widersprüüch, das heimer aui.
Mir wette perfekt si, aber sis nid.
Und drum bin i ou froh, wenn d Lüt bi mir es Oug zuedrücke.
I bi uf das aagwise, und drum versuecheni ou eso uf d Lüt zuezgo.
Bi mir gits das nid, dass i säge:
Mit däm reden i nümm, wöu dä het das und das gmacht.
Mi dünkts, we me versuecht, sech i d Mönsche inezdänke, de het men outomatisch vüu meh Verständnis für ihri Fähler.
De Pedro Lenz( 48) isch Dichter, Schriftschteller und Kolumnischt und läbt in Olte So.
Sis Buech« Der Goalie bin ig» chunt im Winter als Film is Kino.
« Mir si die Lüt, woni beschriibe, sympathisch, meischtens...» Pedro Lenz
Neus us Absurdischtan« Sie, die Note schmöckt noch Ahorn, isch da normal?
» E Hunderternote, wo noch Ahorn schmöckt.
Da gits!
Da sind sich zumindest d Lüt in Kanada sicher.
D Plastiknote, wo d Bank of Canada vor zwei Johr usegeh hät, söled en Gruch verströme.
Nämli dä vo Ahornsirup, isch sich e Parfumeurin us Vancouver sicher.
« Cha nid sii», seit de Jeremy Harrison vo de Bank.
Es seged kei Duftstoff zuegfüegt worde.
Aber:
Es wär möglich, dass de Gruch dur Ribig und Wärmi erzügt werdi, seit en andere Parfumeur.
Dass irgendöppis mit em Geld nid ganz stimmt, isch i dem Kanada aber nüt Neus.
Nebe Mails mit em Hiiwis« Sie, die Note schmöckt noch Ahorn, isch da normal?
», sind no ganz anderi Beschwerde vo Bank-kunde igange.
Döt heissts:
« D Plastiknote schmelzed, wenn mäs in Tumbler tuet» oder no schlimmer:
« Es Ahornblatt uf de Note isch en Norwegische Ahorn!
» D Barbara Lanz chunt us Wilchinge Sh Hütt Abig am welsche Tv:
Schwiizertüütsch i de Romandie Ganz luschtig isch eusi Idee, die ganz Zytig uf Schwiizerdüütsch z mache au für d Weschtschwiizer.
D Tagesschau vo Rts bringt hüt am halbi achti en Biitrag übers Jubiläum vom Blick am Abig und wie mer uf d Idee cho sind, alles im Dialäkt z schriibe.
Im Bild de wälschi Journalischt Jost von Reding im Interview mit de Karin Müller.
Karin Müller, önzige Twiits VOM Tag @smackwtg:
Wie wänd denn die ganze Dütsche i dä Schwiiz wüsse was i dä Welt so passiert isch hüt Abig?
Ah, hät ja Bilder drin...
@herausgeber:
Am Putzpersonal z’ Lieb:
Tüend eui Zytige bitte id Gepäckablag und nöd im Abteil umeligge lah.
Dankä.
@wolanin1983:
Wenn mer im Osland Schwiizerdütsch reded, bestod Gfahr, i Heimlech-handgreff gno zwärde, well Lüüt dänkid, mer hed sech verschlöckt.
@gawlickpatricia:
S’ Läbe häd 4 Sinn:
liäbe, liede, kämpfe & gwünne!
Wär liäbt, lidet;
wär liedet, kämpft;
wär kämpft, gwünnt!
S Sch...-wätter vom Tag HAATERE Fahne Nütisch.
Da Ding so sich Sunne nennt, tuet bald wieder schwierig.
So läss, fast en ganze Obig häts schöne Wätter aneghebet!
Aber etz isch denn au grad wieder fertig.
Me chönt sich sust jo no dra gwöhne, plötzlich noch em Firobig no irgendwo verusse zsitze.
Und Spass zha.
Ab morn sinked d Temperature i de ganze Dütschschwiiz wieder uf 10 Grad, Rege inklusive.
Wett me etz e so chli optimistisch tue, denn cha me sich uf mildi 14 Grad ab em Dunnschtig iistimme.
Sicher isch aber we immer gar nüt.
Und durab gohts denn imfall nid nur mit de Temperature, au a de Börse gits en Rutsch.
Well me momentan lieber e Voresse hät als e Brotwurst, sinkt d «bell»-aktie kontinuierlich.
Statt für knapp 2300 Franke cha mä etz e Aktie zum Schnäpplipriis vo 2155 Franke chaufe.
No billiger gits nu no de Summerhit 2013 us Schaffhuse:
Für nur 1.60 Franke singt de Dieter Wismann« De Plitsch und de Platsch, zwei Regetropfe wirbled dur de Wind, Plitsch und Platsch sind froh, dass Regetropfe sind...
» D Barbara Lanz chunt us Wilchinge Sh Si hend a Bligg hinter d Khulissa gworfa Läser-aktion Miar öffnend d Türa vu der Redaghzion für üsari Läsarinna und Läser.
Geschter Nomittag sind dia erschta draiavierzig Bsuacher verbii khoh, sind dur da inzwüscha legendäri Niusrum vu der Bligg-gruppa gfüahrt worda.
Miar hend ihna au grad no z neuschta Exemplar vom Bligg am Obed khönna in d Hand drugga.
In der aschlüssenda Disghussionsrundi isch ghlar worda, dass sich üsari Läser sehr genau mit der Media-situation usanand setzand.
Si wänd iari Ziitig au wiiterhin uf Papiar.
D Ständing Oveischen hed denn au meh dr Zuakunft vu der druggta Press golta als am Rundgang dur dia gröschti Nius-redaghzion vu der Schwiiz.
Miar wärdend üs das mergha.
Dr Ghund isch Ghönig.
Dr Peter Röthlisberger khunt us Chur Heidä chunt uf d Milchpackig Covergirl D Heida us äm solothurnerische Gretzebach isch ä ganz bsunderi Chue.
Sie isch innerä Internet-abstimmig zur schönschte vo allne Chüe gewält wordä.
Als Lohn luegt ihres Bild in Zukunft vo dä Verpackig vo dä« Suisse Garantie-milch» vo Denner.
Vorhär isch detä no ä Chue us öschtrich abilded gsi.
Thomas Ungricht us Dietike Zh Superchuh D Heida chunt bi Denner uf d Milch.
Bi Orange chönd ab sofort alli 4G Sörfparadiis S schnälli Lte-tämpo gits ab hüt für Prepaid- und Abo-chunde– das choschtet ab 1 Frankä pro Tag bzw. 15 Fr. im Monät.
De neui Werbespruch vo Orange heisst« Du chasch»– und de nimmt mer sich z Herzä.
Während bi Swisscom nur Abo-chunde vom schnälle Lte-netz profitiered, chömed bi Orange au Prepaid-chunde zum Zug.
Alli händ ab hüt s theoretischi Maximaltämpo vo 100 Megabit pro Sekunde zur Verfüegig.
Bald wirds Netz sogar uf 150 Mbit / s uusbout– so wies Swisscom sit es paar Taag au aabüütet.
« Priislich isch Orange ungefähr gliich tüür wie Swisscom.
De Underschied isch, dass d Swisscom bi ihrne Abos de Speed beschränkt, Orange defür s Datevolume», seit dä Ralf Beyeler vo Comparis.
Drum chunnt me bi Orange scho ab 1 Frankä pro Tag( Prepaid) oder 15 Frankä pro Monät( Me Abo) zu Lte.
Nach em Vorpresche vom chline Konkurränt– wo s erschte Quartal übrigens gwachse isch– reagiert jetzt au de Märtfüerer:
Ab Juli händ au Prepaid-chunde vo Swisscom Lte.
Als Dritte im Bund bringt Sunrise im Juni Lte.
Orange teckt momentan mit Lte 35 % vo de Schwiizer Bevölkerig ab, Swisscom 50 %.
Vom Thomas Benkö us Adliswil Zh Au sie isch jetzt uf em neue Netz Orange bringt Lte.
Usserirdisch Nachrichte us em All vom Erich vo Dänike, Ufo-forscher und Erfolgsautor us Beateberg im Berner Oberland Göttlichi Herrscher Im altä Peru händ sich d Inkaherrscher als Söhn vor Sunnä betrachtet.
übrigens genau gliich wiä d Chinesischä oder Tibetanischä Urkönig uf dr andere Sitä vom Erdball.
Z Asiä si si vor Jahrtuusigä mit flüügende, fürspeiende Drachä vom Himmel gfahre– z Peru mit dä Sunnäschiff.
Und alli Nachfahre von dänä himmlische Söhn, öb z China oder i dr Andä, händ sich sälber als göttliche Wese aaglueget.
Nid andersch diä z ägyptä, z Japan, z Abessiniä oder in Zentralamerika.
Sogar Johrhunderti nach denä ominöse himmlischä Niderkünft hönd sich d Nachfahrä von säbä Herrscher immer no als Verträtter vor höchschtä Zivilisation betrachtet.
Und zwor drum, wöll sie ihri Lehre, ihri Technologiä u ihri astronomische Kentniss ursprünglich direkt vo säbene himmlische Vorfahrä übercho hebät.
Mä hät jedä Herrscher Tianzi gnennt, das bedüütet:
Himmlischä Sohn.
Zur Zyt baut China an eigeni Wältruumstation.
Sie treit dä Name Tiangong.
Uf Schwiizerdütsch« himmlischä Palascht».
U soo schliässt sich dr Kreis vor Vergangeheit it Gägäwart.
D Verwaltig laht dä chli Levi nöd uf da Spilplatz ABSURD Dä Sohn vom Autor Thomas Meyer dörf nöd ufem Spilplatz vor sim Huus spiele.
Das, obwohl dä praktisch immer leer isch.
Vo dä Nadine Wozny us Züri ä Rutschbahn, än Sandchaschte und än Chlätterturm im schöne, ruhige Heuried-quartier.
Eigentlich alles zum ä chlises Chind glücklich zmache.
Für dä Levi Max( 15 Mönet)– dä Sohn vom «wolkenbruch»-autor Thomas Meyer– hät dä idyllischi Spilplatz än Haagge:
Er dörf nöd detdruf spiele, obwohl er direkt im Huus vis a vis wohnt.
Ufere Tafle staht, dass dä Spilplatz nume für Mieter vo zwei Nachbershüüser isch.
Em Thomas Meyer sis Huus isch nöd uufzellt.
« Mir isch diä Tafle scho immer unsympathisch gsi», seit dä Thomas Meyer.
Dä Autor hät niemer welle hässig mache und hät drum bi dä Verwaltig agfrögt, ob dä Levi Max nöd gliich dörf ufem Spilplatz go spiele.
« Ich hett au öpis defür zahlt.
» Miteme guete Gwüsse hät er s Mail abgschickt.
Er isch dänn aber zimli überrascht gsi, woner d Antwort vo dä Verwaltig übercho hät:
Sie chängi kei Uusnahm mache.
Er sölli doch sini Verwaltig fröge, ob sie nöd au än Spilplatz chäntet iirichte.
S Absurde:
Dä Spilplatz, wo scho staht, brucht nu eis einzigs Chind.
« Sit ich da wohne, hani das Chind nu drü Mal ufem Spilplatz gseh.
Es wär doch lässiger für d Chinde, wenns zäme chäntet spiele.
» Au wo Blick am Abig bi dä Verwaltig nahhaagt, git sie nöd nah.
Es hät früehner Beschwerde gäh, wil d Chind ufem Spilplatz z luut gsi sind.
Drum hät mer s Verbot gmacht.
Da dra hebt mer fescht.
Dä Levi Max muess jetzt ufeme Spilplatz, wo vill wiiter weg isch, sändele.
Dä Thomas Meyer findets hirnrissig.
Vorallem weiss er nöd, wiä er s Verbot sim chline Bueb erchläre söll.
Wet da spile Dä Thomas Meyer mitem Levi Max.
D Vbz biete Kürs für Pändler a Unfäll Mitem öv zfahre muess aschinend glernt wärde.
Experte bringe de Passagier jetzt bi, wie me d Fahrt ohni Verletzige überstoht.
Wär im Drämmli oder im Bus kei Sitzplatz meh verwütscht, läbt gföhrlich:
470 Unfäll mit Körperverletzig sin 2012 in de Fahrzüg vo de Vbz passiert.
Di meischte Verletzige gits bi Stoppunfäll, wenn de Fahrer abrupt brämse muess.
Um die Zahl z reduziere, lanciere d Vbz jetzt Sicherheitstrainings.
Am Donschtig findet s erschte statt.
Während ere Fahrt mitm Drämmli vom Bellevue noch Altstette git e Safety-verantwortliche de Teilnehmer Tipps zum sichere Verhalte im öv.
Aschliessend bieti sich d Glegeheit, s Erlernte ind Praxis umzsetze, schribe d Vbz inere Mitteilig.
S Training entsprächi eme Bedürfnis.
Andrea Schmits kunnt us Schönebuech im Baselbiet Keini Drämmli uf de Zürcher Bahnhofstroos Gleisbau Am Wuchenänd vom 1. und 2. Juni isch d Zürcher Bahnhofstroos für de Drämmliverkehr wieder gsperrt.
Vom Frittigzobe am nüni ewäg bis am Mäntigmorge am fünfi wärde im Abschnitt zwüsche de Augustinergass und de Uraniastroos in beidi Richtige d Gleis usgwächslet.
Alli Drämmli fahre denn entweder e anderi Strecki oder stelle de Betrieb uf em betroffene Abschnitt ganz i.
Gsperrt isch d Uraniastroos ab em Werdmühleplatz au für de Autoverkehr, s git aber e Umleitig.
D Bauarbeite uf de Bahnhofstroos dure no bis Novämber 2014.
Bis denn isch immer widr mit Behinderige z rächne.
Smalltalk mit...... Agnetha Fältskog( 63) Musikeri« Je berüemter me isch, deschto me Energie choschtets» Vo de Kaye Anthon us Züri Si händ sich komplet us de öffentlichkeit zruggzoge– worum mached Sie jetzt doch wieder Musig?
Im Läbe darf me nüd usschlüsse.
I ha nüd demit grächnet, je wieder es Album ufznäh– bis mi die beide Produzänte bsuecht und mir d Stück vorgspielt händ.
Es sind Lieder, wo speziell für mich gschriebe worde sind.
Nach drü Songs han i gwüsst:
I will, nei, i muess das Album mache.
D Musig isch en Teil vo mir.
Es wär schwierig, es Projekt abzlehne, wenn mer so guets Material i de Händ het.
Si singe viel über d Liebi.
Wele Musiker tuet das nüd?
I de meischte Songs gohts drum, will d Gfühl zwüsche de Mensche so schtarch sind.
Aber me cha au Liebi zu andere spüre.
Isch de Albumtitel« A» e Referänz a Abba oder e Distanzierig?
s isch nüd mini Idee gsi, i ha mi zerscht müese dra gwöne.
Je me i nodänkt ha, deschto besser het mir d Idee gfalle, die Cd so z nänne.
Gönd Si demit uf Tour?
Uf kei Fall!
I bi Studiokünstleri, kei Bühnemusikeri.
Schlüssed Si us dem Grund au es Abba-comeback us?
Mir sind damals mängisch gnueg z viert uf de Bühni gschtande.
Abba het sini Zyt gha.
Jetzt sötte mer d Abba im Museum ruehe lo.
Trotz allne Spekulatione:
Mir plane keis neus Album.
Warum sind Ihri Gefühl so gemischt, wenn Sie a d Zyt be Abba zruggdänked?
I ha nie welle e Wältstar si.
Je berüemter me isch, deschto me Energie choschtet s, z exischtiere.
Uf de Australie-tournee 1977 het e dermasse hysterischi Atmosphäre gherrscht, dass mir öis chum händ chöne bewege.
Es wär undankbar, sich z beklage– d Lüüt händ öis verfolgt, wil si öiseri Musig gliebt händ.
Ich dänke aber, dass me öpis länger mache cha, wenn me weniger berüemt isch.
Star D Agnetha Fältskog singt wieder solo.
S neue Album von de Agnetha Fältskog( 63) heisst« A» und isch im Handel.
Nois fo de Kastingkautsch Hillary D’ Scarlett Johannson( 28) muess sich kuul und zäch für ihri noi Rolle gäh:
Sie söll d Politikerin Hillary Rodham Clinton( 65) schpille.
Für« Rodham» hät si aber no schwäri Konkurränz:
D Amanda Seyfried( 27), d Riis Witterlöffel( 37) und d Jessica Chastain( 36) sind au im Ränne.
Wer au immer d Politikeri schpillt, hoffentlich chunnt sie nöd zfescht drunder:
De Drehbuechautor heisst nämli Kim Young II, fascht wie de Diktator.
« Tempel Hill Prodökschions» produzierts– die händ au« Tweileit» gmacht.
Silvia Tschui us Rüeschlikä Zh Zächi Politikeri D Hillary Rodham Clinton.
Sie sind schön und ganz schön schla Huetab Diä Frauä händ Grips.
D Amanda Ammann zeigt ihres Diplom-fiir-foti, d Nina Havel hät Beschtnotä und d Eva Longoria lernt nie us.
Vo dä Flavia Schlittler us Niederurnä Gl Wämer sie aluegät hät mers s Gfühl, ihres Läbe drähi sich nur um Chleidär, Schminki, roti Teppich und Cüpli-aläss.
Doch wiit gfählt.
Hinder ihrnä schönä Gsichter steckt Intelligänz, Ehrgiiz und viel Disziplin.
Die Schön Ex-miss-schwiiz Amanda Ammann( 26) hät letschtä Monät ihre Uni-abschluss i internationalä Beziehigä ä dä Hsg mit de Notä 5.5 abgschlossä– und zeigt jetzt stolz ihräs Diplom-fiirfoti.
« Es isch än Meileschtei i mim Läbä.
Ich bin sehr stolz auf mini Leischtig und druff, dass ich mis ganz Studium uf französisch und änglisch gmacht han.
» Ihres wundervolle Diplom hät sie mit ihrnä Liebschtä gfiiräd.
« Ich bin dankbar, dass ich so ä tolli Familie und im Claudio so en feine Fründ han, wo mich au bi all mine Usslandarbätsisätz unterstützt hät, das isch nöd sälbstverschtändlich», seit sie.
Ihri Master-arbet hät sie zum Thema Social Marketing für subers Trinkwasser gmacht.
Schön und gschiid isch au d« Tierische Freunde-» Moderatorin Nina Havel( 32, Srf1).
Sie hät ihräs Germanistik-studium a dä Uni Züri am 3. Mai mit viermal Note sechs und eim Föifähalbi abgschlossä.
I ihrär Abschlussarbät hät sich d Nina mit Mundart und Hochdütsch im Schwiizer Färnseh usänandgsetzt.
Nach dä Diplomfiir hät sie sich zwei Wuchä Amerika-feriä gschänkt.
« Ich han die Letschtä anderthalb Jahr härt für min Abschluss gschaffäd, han selber nüma dra glaubt.
Umso glücklicher bin ich, dass ichs gschafft han und jetzt meh Ziit fürs Privatläbä und min Schatz Alexander bliibt.
» Meh Ziit hät sid äs paar Tag au de Ex-« Desperate Housewives-» Star Eva Longoria( 38).
Sie hät sich i ihrer Master-arbet mit mexikanischä und latinamerikanische Iwanderer beschäftigt.
Stolz seit si:
« Mä isch nie dz alt, um sich wiiterzbildä.
» Amanda Ammann Uni-aschluss i internationale Beziehigä.
D Letizia flitzt mit em Drürad dor d Stube GLATT Aso härzig und luschtig hät meh d’ Prinzessin Letizia und eren Maa Felipe no nie gseh.
Aber sie wöred kei Freud a dene Föteli ha.
Sie hät en pinkige Helm a, hockt ufeme farbige Drürad und flitzt dur d Stube.
En anders Bild zeigt s Päärli uf em Sofa, sie hockt uf sim Schoss und hebt en, er lached i d Kamera.
A so härzig und luschtig hät meh die beide no nie zäme gseh.
Es sind ungwöhnlichi Bilder, sus zeiged sich de Kronprinz Felipe( 45) und sini Letizia( 40) eher zueknöpft.
Die Schnappschüss hät natürlich nöd s Königshuus twittered, sondern wäred eigetlich nur för s private Fotialbum denkt gsi.
Will d Bilder aber i d Händ vom schwarze Schoof vo de Royal-familie cho sind, kas ez jede gseh.
De David Rocasolano Lláser isch de Cousin vo de Letizia, und er hät die Föteli i s Internet gstellt.
Es isch nöd s erschtmol, woner sini Cousine i d Pfanne haut.
Ersch gad vor wenige Wuche hät de Rechtsawalt es Enthülligsbuech usegeh.
Döt zücht er d Letizia in Dreck, bhauptet sogär, sie heg vor de Hochziit mit em Felipe es Baby abtriebe.
Jetzt wett er mit dene private Föteli nomol eine druf haue.
« D Bilder sind luschtig und mached d Prinze menschlich», schriebt de David Rocasolano Lláser under eis vo de Föteli.
Vo de Jasmin Gruber us Widnau Sg PEOPLE NEWS D Camilla isch elei underwägs Paris« Es isch mis erschte Solo im Usland», hät d Herzogin Camilla( 65) bi ihrem offizielle Paris-bsuech gmeint,« und villicht au mis letschte».
Bim Bsuech vo de« Guarde Republicaine» hät si sich au no für ihres roschtige Französisch entschuldigt.
D Kt Tunstall isch obdachlos Edinburgh« Ich bi s gröscht Rock’ n Schee gsi.
Ich ha alles gha:
Gält uf dä Bank, es Huus und en Ehemaa– und bin nöd froh gsi», seit d Sängerin Kt Tunstall( 37) zu de« Daily Mail».
Jetz isch si gschide und Geld, Ma und Huus los– und« vill glücklicher».
« 50 Abstufige fo Grau-rolle» weg Los Angeles D Hauptrolle vom Bestseller« 50 Abstufige fo Grau» isch vergäh.
S Model und de Schauschpiler Alex Pettyfer( 23) wird de Sadomaso-Tüp Christian Grey.
D Schlangafrau Nina Burri macht churze Prozäss SCHARF D Nina Burri hät d Hoor ab.
Dschuld sind d Fans.
Schnipp, schnapp.
« Ez bin i wieder a churzhoorigs Meitli», freut sich d Nina Burri( 35).
Schuld a de Typveränderig sind eri Fans:
« Uf da Bühni mag i mini Hoor churz, aber im Privatlebe han is gärn lang», hät sie vor a paar Täg uf Facebook gschrieba.
Will sie sich nöd hät chönne entscheide, hät sie eri Fans gfröged, was sie mache söll.
Die meischta hend de Schlangafrau gschriebe, dass sie mit churze Hoor super usgseht.
Das hät de Nina Burri Muet geh, und drum hät sie am Samschtig kurze Prozäss gmacht.
För die krass Typ-veränderig isch nur eina i Frog cho:
De Star-coiffeur Sandro Bross.
Die zwei kenned sich vo gmeinsame Shootings.
Obwohl de Nina Burri eri churze Hoor gfalled, isch s ere schwer gfalla:
« Müehsam han i si waxe loh.
För nix?
» Nöd ganz.
Momentan toured d Berneri mit am Circus Knie dor d’ Schwiiz, und drum seg die neu Frisur praktischer.
Nocher stoht sie zäme mit am Dj Bobo uf de Bühni.
Jasmin Gruber us Widnau Sg Frech und praktisch D Nina Burri zeigt eri neu Churzhoorfrisur.
Vorher D Schlangafrau störed längeri Hoor.
Kommentar vom Gilbert Gress( 71) Fuessball-experte us Strassburg« Streller isch de Bescht» Isch habe das Schpiel Gc– Basel am Förnsehn gesehen.
Das war ein grosse Crimi.
Aber mein Favorit bleibt Basel, das isch glar.
Gc kann die drei Puncte nischt mehr aufholn.
Basel bleibt vorne.
Aber wer weiss, vielleischt liege isch falsch.
Der Bessere soll gewinnen.
Man weiss nie.
Im Fussball gann immer wieder der Anderdog gewinnen.
Das wäre im Volleyball oder Andball nischt möglisch.
Gc schpielt eine schtargge Saison, das isch glar.
Isch wünsche den Gc-fans, dass es auch in den nächsten Jahren mit der Mannschaft ufwärts gaht.
Grossi Erfolge vo Teams sind immer mit grosse Bersone verbundn.
Isch offe, dass André Dosé eine solsche Bersönlischgeit isch.
Spieler der Saison isch für misch ganz glar Marco Streller.
Trotz siner vergebenen Chance am Sonntag.
Sein Pass kam einfach ein wenig zü schtarc.
Isch alte sehr viel von ihm.
Er isch immer viel unterwegs, arbeitet viel fürs Gollectif.
An ihm commt zurzeit ghäiner verbi.
« Zure starche Ishockey-liga ghört o ä Cup-wettbewärb» GROSS GäGE CHLI Ab dr Saison 2014/2015 gits im Ishockey wieder ä Cup.
Das het ir Schwiz Tradition.
Schüsch fraget doch mau ä Gc-fän.
D Ishockey-fäns chöi säch fröie.
Näbem Meischtertitu gits ändi Saison no e zwöiti Glägeheit zum Fiire.
Nämlich dr Cupsieg.
Im Septämber 2014 wird dr Schwizer Cup wiederbeläbt.
Gross gäge Chli heissts ab däm Momänt uf dä Schwizer Ishockeyfäuder.
Die beschte 32 Teams vom ganze Land– vo dr National League A bis zur 1. Liga( die heisst ids ja nüm so, sondern Regio League)– si mit am Schtart.
« Zure starche Ishockey-liga ghört ä Cup-wettbewerb.
Ds Spitzeishockey geit id Peripherie und förderet dadrmit d Ishockeytradition a dr breite Basis», seit dr Marc Furrer, dr Presidänt vo Swiss Ice Hockey.
Dr Furrer verspricht sech Spannig und vili Emotione.
Gschpiut wärde die 31 Partie über füf Runde.
Aui 12 Nla-vereine wärde zur Uslosig i vier Regione ungerteilt und müesse usswärts aträtte.
Denn ds tiefer klassierte Team gniesst immer Heimrecht.
übrigens:
Ds Ganze het Tradition.
Dr letscht Schwizer Cupsieger stammt usem Jahr 1966.
D Grasshoppers hei dr damalig Cupfinau gäge Erzrival, dr Zättässcee, mit 6:3 gwunne.
Das weiss e richtige Gc-fän no.
Micha Zbinden us Bärn Dä Hitzfeld belohnt s Fcz-duo« Gavra»/ Drmic Ufgebot GäGE Zypere Die beide Fcz-stürmer Gavranovic und Drmic sind wieder im Natsi-kader fürs Wm-quali-spiil nächscht Wuche.
Vom Marc Ribolla us Grüenige Zh Nach em magere 0:0 uf Zypere im März müend sich d Schwiizer i de Wm-quali dehei revanchiere.
Hüt hät dä Natsi-coach Ottmar Hitzfeld s Kader bekannt gäh, wo am 8. Juni in Gänf wider drü Pünkt sölled hole.
Im Verglich zum letschte Matsch chan d Schwiiz wider uf dä damals na gschperrti Goalie Diego Benaglio setze.
Nümme debi sind dä Derdiyok, dä Gelson, dä Mehmedi und dä Schwegler.
Dä Hitzfeld büütet i dä Offensive d Fcz-stürmer Mario Gavranovic und Josip Drmic uf.
Beidi sind in enere guete Form und händ i de beide letschte Super-league-spiil jewils je eis Goal gschossä.
Dä Gavranovic hät s letschte Spiil uf Zypere wägere Verletzig verpasst gha.
Dä Drmic isch uf Pikett gsi.
I de Wm-quali hät dä« Gavra» scho zwei Goal gmacht, bim 1:1 gäge Norwege und bim 2:0 uf Island.
Will vill usländischi Ligene ihri Meischterschaft scho länger abgschlosse händ, hebed sich d Schwiizer Söldner individuell fit.
Dä Gökhan Inler und dä Ricardo Rodriguez trainiered die Wuche bim Fc Züri.
Dä Reto Ziegler isch bi Gc im Training.
Dä Inler seit im« Blick»:
« Es isch schön, dass ich da chan mittrainiere.
Bim Fcz han ich e super Ziit gha.
» Die anderä Natsi-stars fiiled elei a ihrer Fitness.
Dä Hitzfeld hät keis gmeinsams Training organisiert.
« Mir händ eus dägege entschiede.
Vor zwei Jaar hämmer au uf e individuelli Vorbereitig gsetzt und gueti Erfahrige gmacht», seit de Sfv-mediechef Marco von Ah.
2011 häts i de Em-quali es starchs 2:2 im Wembley gäge Ängland gäh.
Scho jetzt isch übrigäns klar, wär s Spiil gäg Zypere leite wird.
De Italiäner Paolo Mazzoleni pfiift de Matsch am halbi Sächsi im Stade Genève ah.
D Schwiizer Natsi-spiler besammlet sich am nächschte Ziischtig am Mittag in Mont-pèlerin im Waadtland.
Dä Federer überholt jetzt au de Cancellara Nummer 1 Kän Schwiizer Sportler hät uf Twitter meh Follower als dä Roger Federer.
Nöd ämal ganz foif Täg isch es gange bis dä Tennis-schtar Roger Federer( 31) eusä Rad-held Fabian Cancellara( 31) uf Twitter gschlage hät.
Mit knapp 242000 Follower isch dä Baselbieter jetzt d Nummer eis vo dä Schwiizer Sportler.
Au dät hät dä Federer d Nase vornä.
Er isch scho foiffache Schwiizer Schportler vom Jahr, im Gägesatz zum bis jetzt eimalige Champion Cancellara.
Doch dä Bärner isch zurziit trotzdäm na besser dra.
Dä Cancellara isch au nachem Giro wiiterhin d Nummer eis i de Uci-weltranglischte.
Dä Federer muess sich momentan mit em dritte Platz im Tennis zfriede gäh.
Marc Ribolla us Grüenige Zh Schport NEWS Dä Brunner trifft– Detroit verlüürt Ishockey 51,7 Sekundä vor Schluss schüsst dä Schwiizer Superschtar bi dä Detroit Red Wings, dä Damien Brunner s Gool zum 3:4.
Dä herrlichi Slapshot isch scho s foifte Nhl-playoff-goal vo oisem Stürmer.
Trotzdem günnt sini Mannschaft nöd– 3:4 heissts au am Schluss.
Jetzt mues dä Brunner mit sine Red Wings gäge d Chicago Blackhacks is sibte und entscheidendi Spiel i däne Playoff-viertelfinals.
Dä Heimvorteil händs au verspillt, sie müend in Chicago ad Seck.
Michael Wegmann us Küsnacht Zh God de Heynckes zo Real?
Ränte ODER Real Was macht de Bayern-träner Jupp Heynckes nach dere Saison?
Real Madrid hed angäblech grosses Inträssi.
Benedikt Widmer us ämmebrogg Lu De Jupp Heynckes( 68) hed no eis grosses Ziel vor Auge:
De Sieg im Dfb-pokalfinal met Bayern am Samschtig gäge Stuttgart.
Es wär s erschte Mol i de Gschecht, dass e düütsche Klub s Triple Wörd hole.
För de Heynckes wäri dä Abgang perfekt.
Im Sommer chond de Pep Guardiola zo Bayern.
Aber was macht denn de Heynckes?
God är uf Wältreis, i Pension oder übernemmt är sogar no mol e Mannschaft?
Offerte geds gnueg.
Offebar esch vor allem Real Madrid am ehmalige Trainer interessiert.
De« Kicker» hed brechtet, dass es scho es Träffe zwöschem Heynckes ond Real gä hebi.
De Enrique Reyes, de spanisch Agänt vom Heynckes, säid:
« De Jupp wett zo Real zrogg.
Wenn üs de Präsident allütet, werdid mer sis Agebot ganz secher akzeptiere.
» Aber alles cha au ganz anderscht usecho.
Noch em Champions-league-final hed nämlech de Heynckes gsäid:
« Zo minere Zuekonft cha ech nor säge, dass mini Entscheidig scho im letschte Sommer gfalle esch.
» Damals esch Real grad met em Mourinho Meischter worde.
Ond de Heynckes hed det secher nonig an e Rückcher uf Madrid nachedänkt.
Erfolgriich scho bi Real 1998 gwönnt de Heynckes s erschte Mol d Champions League.
Heiss begehrt Isch de Heynckes bald weder a sinere alte Werkigsstätt?
Best of Life Gourmet-blick mit em Studi am Herd 28. Mai zwäinullacht Wüssed Sie no, was Sie vor föif Jahr gmacht händ?
Viellicht de nöi Blick am Abig s erschte Mal gläse?
Wie doch d Zyt vergaht!
Was im Vergliich zu dänn bsunders uffalt, isch d Dichti vo Smartphones und wie die chlyne Chäibe öises Läbe uf de Chopf gschtellt händ.
äs git käis Konzärt, ohni dass ich mis Handy zücke und äs paar Schnappschüss oder äs Filmli mache.
Früener händs öis im Hallestadion no nach Kameras gfilzt, hüt ischs äs äinzigs Blitzliechtgwitter.
Oder was wär en Reschtaurantbsuech ohni äifon- oder Gäläxy-föteli?
än fäine« Caesar Salad» mit Späck und chnuschprige Grutos als Vorspiis?
Das muess me fötele und sofort de Fründe schicke.
« Hoi zäme, ich hans im Fall mega guet!
» chönnt d Messitsch dezu sii.
Und d Antworte druuf sind mängisch au kuul.
« Wow, gseht uuguet us, ich wott au!
» Ich finde, de Blick am Abig gseht au richtig guet uus– Gratulation und uf die nächschte föif Jaar!
Da Studi chunt us Interlake Be Andreas C. Studer isch Choch und Autor.
Bekannt worde isch er dur d Sändige« Kochduell» bi Vox,« Lanz kocht!
» und« al dente» im Schwiizer Färnseh.
UMSTRITTE D 90er sind zrugg.
Ahoi de Rüeblihose und buuchfreiie Tops.
Mir sind gspalte, was es Revival mit Blick uf de Buuch agoht:
Sexy Iblick oder ünnötigi Nabelschau?
Top oder Flop?
Pro Obwohl vili mit Scham uf d Mode i de 90er-jahr zruggblicked, erläbet immer wieder Trends us dem Ziitalter es Revival.
So isch im Summer 2013 diä unverhüllti Mitti wieder« in».
Doch s« Buuchfrei 2.0» het wenig mit dem tussige Look vor 20 Jahr gmeinsam.
Diä tüüf gschnittene Miss Sixty Jeans chönt all dihei lah, denn ez rückemer eusi goldeni Mitti mit high wasted Hose und Maxiröck is rechte Liecht.
Und dank de hoch gschnittene Chleider laht sich de Trend au träge, wenn mer sin Winterspäck nonig ganz wegtrainiert het.
Elena Zvetanova Praktikantin Lifestyle us Züri Kontra Hilfe!
Sie sind wieder zrugg– die buuchfreie Tops us dene Johr, wo d Spice Girls no d Bühni grockt hend.
Au wenn sie uf em Laufsteg de Früelig-summer-kollektion im Mittelpunkt gstande sind– d Strassetauglichkeit füert uf de Redaktion zu kritische Diskussione.
Wer ussert dürri Models chan sich so nes Top erlaube?
D Kim Kardashian ämel sicher nöd, denn Speckrölleli sind bim buuchfreie Liibli fähl am Platz.
Aber au bim Sixpack gseht das Ganzi unschön us.
Ussert a de Streetparade möcht ich dem Look nöd uf de Strass begägne.
Fabienne Fryba Redaktorin Lifestyle us Züri Wie goht das?
Date-wulche Es Rächezentrum( da vo Google) staht dehinder.
Was isch eigentlich d’« Cloud» und für was wird sie brucht?
Hüfig wird devo gred, dass Date oder Computer-programm i dä« Cloud» sind.
Was bedütet das?
Date i dä Cloud sind vom Nutzer nöd lokal abgspeichered.
Sie chönt ortsunabhängig abgrüeft wärde.
Dehinter stecked grossi Rächezentre vo Internetahbüüter wie Google, Apple oder Facebook.
Sie speichered d Daten, wo d Nutzer ihne ahvertrauet.
Wänn Si biispilswiis Gmail oder Facebook ufrüefed, bruuched Si nur no da Browser.
Alles wird inklusiv Date( zum Biispil Emails) vom jewilige Rächezentrum direkt via Internet an Computer gschickt.
S’ Wort« Cloud»( engl. für Wulche) isch übrigens entstande, will d’ äschiniöre i ihrne Plän oft s’ Rächezentrum als Wulche bezeichnet händ– wills ebe meischtens rüümlich wiit weg isch.
Dä Mirko Hofmann chunt vo Dübedorf Zh Was händ Sie scho immer mal welle wüsse?
Schicked Sie Ihri Frag an Magazin@blickamabend.ch Hochuflösender, bügsamer– aber ohni 3d Displayweek In Vancouver hät d Branche über Zuekunft vo de Bildschirm diskutiert– sie werde na meh zu eusne Feischter zu de Wält.
Vom Mirko Hofmann us Dübedorf Zh Dä beschti Bildschirm, wo momentan im Iisatz isch, isch dä vom neue Ipad mit Retina.
Die Uszeichnig hät Apple a dä Displayweek, em Träffe vo dä Bildschirmbranche, in Vancouver übercho.
Platz zwei gaht as Nokia Lumia 920,« Display vom Jahr» isch dä Lcd vo Sharp mit Igzo.
Vili aktuelli Trends im Bereich Display mached neue Grät überhaupt möglich.
Drum wärdet bald au Smartuhre, Datebrüllene, Modeartikel oder sogar Liechttherapie gäge Akne möglich.
Dere Meinig isch unter anderem Dä Kinam Kim, Ceo vo Samsung Display.
Als ganz grosse Megatrend gseht er d Vernetzig vo all dene Grät.
Und er füegt ah:
« S Display wird dadebi zum Kommunikationsfeischter zur ganze Wält.
» Das gseht sin Kolleg, dä Bill Buxton vo Microsoft Research, ähnich.
Er findet aber, dass so vili Grät mit Display nöd unbedingt guet sind, vor allem nöd, wänn sie schlächt vernetzt sind.
Er verdüütlicht das am Biispil vo dä Fernbedienig:
« Das isch eini vo dä wichtigschte Erfindige gsi.
Sie hät dä Komfort zwar erhöht, hüt hät sie aber vill zvill Chnöpf, und es git zudem au immer meh vo dene Grät i jedem Huushalt.
» Es überagebot und leeri Versprächige würde d Lüüt eher verärgere.
S jüngschte Biispiel sind d 3d­fernseher, wo verchaufstechnisch flopped.
De Buxton nomal:
« 3d isch scho vor em Start ä schlächti Idee gsi, will mer demit eifach no me Tvs hät wele verchaufe und nöd gnueg an ändchund dänkt hät.
» Natürlich händ die verschidene Hersteller letscht Wuche dä Ahlass in Kanada au gnützt, zum ihri neuschte Produkt zum Thema Displays vorzstelle.
Bis die meischte devo aber au würkli marktriff sind wirds wohl no es biz duure.
Lg hät es funktionierends Flexi-panel, 5 Zoll gross, mit Oled-technologie und Full-hd-uflösig präsentiert.
Es söll so stabil sii, dass mer mit dem Gummihammer drufhaue chan.
ändi Jahr will Lg d Serieproduktion starte.
FLEXIBELS 5-zoll-display VO Lg Es isch flexibel, hat ä Diagonale von 13,3 Zoll( knapp 34 Cm) und isch nur öppe 60 Gramm schwer.
S elektronische Papier für dä elektronisch Notizblock vo Sony söll 16 Graustufe darstelle chöne( 1600 × 1200 Pixel).
Ganz ohni Energiezufuhr chans dä Bildinhalt über mehreri Wuche halte.
S ELEKTRONISCHE Papier VO Sony Dä noi Laptop vo Samsung hät es 13,3 Zoll Display( 3200 x 1800 Pixel), wo no schärfer isch als s Macbook Pro Retina– und stromsparender.
Ebefalls ultrascharf isch die noi entwickleti Mirasol-technik vo Qualcomm.
SCHäRFER ALS ALLES Bishärige Handanalyse D Expertin stellt sich und ihre Bruef vor In Zuekunft wird ich a dere Stell Händ vo Prominänte analysiere.
Zum Istieg fang ich mit mine eigne a und gibe es paar Informatione zum Thema Handanalyse.
Eusi Fingerabdrück sind vorgeburtlich fertig und blibet s Läbe lang unveränderet.
D Linie i de Hand aber verändert sich mit de Zyt, sie sind sozsäge d Spure vo de gangne Wäg im Läbe.
D Fingerabdrück zeiged Entwickligsufgabe und d Persönlichkeitsstruktur mit Hiwise uf Gebiet, i dene sich en Mänsch sinnvoll chan ibringe.
D Feschtstellig vo dene« Läbensfälder» basiert uf de Erkännig vo Muschter i de Fingerabdrück und emne moderne Analysesyschtem.
Mini Fingerabdrück zeiget, dass ich imne Bruef, wo ich Mänsche uf ihrem Wäg chan begleite und berate sowie mis Wüsse witergäh chan, richtig bin.
Ursprünglich han ich en Lehr im ne Treuhandbüro gmacht und aschlüssend uf em Büro gschaffet, spöter han ich en Usbildig als Bruefsmasseurin absolviert und uf dem Bruef gschaffet und bin so, ohni s zwüsse, mim ideale Bruefsfäld nöchergruckt.
Mis Interässe an Psychologie het mich dänn zur Handanalyse bracht.
Als Handanalytikerin und Lehrerin für Handanalyse chan ich so mini Bruefig läbe, wo sich scho vorgeburtlich i mine Fingerabdrück manifeschtiert het.
Ulrike Albinsson List Händ und läbt mit ihrem Ma und zwei Hünd in Züri.
Is Netz gange Wer mode- und beautytechnisch uf de neuscht Stand wet cho, isch bim Online-magazin« Neverunderdressed» richtig.
Diä interaktivi Homepage stellt nöd nume diä heissischte Laufstegtrends vor, sondern büütet sine User au ä Plattform, um sich underenand zum Thema Fashion usztuusche.
So chönt biispilswiis d Nutzer dä anderne zeige, was sie für es neus Chleidigsstuck ergattered hend.
Sehr ä cooli Siite für all Fashionistas und söttigi, wos no werde wend.
Vo de Elena Zvetanova us Züri Modelexikon ZITLOS S chline Schwarze isch es Must-have für jedi Frau.
De Schnitt isch schlicht und bis churz übers Chnü, mer chans eifach kombiniere und zu jenschte Aläss träge.
Ob im Büro mit Blazer und Pumps oder zum ne schicke Gala-esse ufpeppt mit Schmuck– es funktioniert immer.
Wie d Coco Chanel, d Erfinderin, scho 1920 gseit het:
Es isch e Uniform für alli Fraue mit Gschmack.
Und so ischs au gsi, Fraue uf de ganze Wält hend sich i das elegante Chleid verliebt, und sitdem d Audrey Hepburn in« Früestück bi Tiffany» s treit het, isch es eh ä Legändä.
Ladina Baumgarnter us Züri Uusgahtipps Princess Chelsea( Nz) Ziischtig, 21.30 Uhr, Rote Fabrik, Seestrasse 395, Züri Chelsea Nikkel isch e vielsitigi neuseeländischi Musikeri, wo sich in diverse Bands engagiert.
Jetzt tourt si under em Pseudonym Princess Chelsea mit ihrem eigene Indiepop-projekt dur d Wält.
King Tuff( Usa) Ziischtig, 20.30 Uhr, Mascotte, Theaterstrasse 10, Züri Kyle Thomas alias King Tuff isch Rock'n'roll.
Doch er isch au Garage, und er isch vor allem au Pop.
Oft genüged Gitarre und sin nasale Gesang für en igängige Song.
King Tuff möcht mit sinere Begeischterigsfähigkeit die ganzi Wält vo de Grossartigkeit vo sinere Musig überzüge.
Summertime Ziischtig, 20 Uhr, Unternehmen Mitte, Gerbergasse 30, Basel Summertime isch s Duo vo de Céline Huber( Gesang) und em Oliver Fabro( Gitarre).
Céline Huber isch dur ihri Teilnahm a de Tv-show« Unser Star für Baku» bekannt worde.
S Duo interpretiert nur mit Gsang und Gitarre Soul- und Pop-hits.
MIT DE Bitt UM Veröffentlichung E Märli-wält für chlini Meitli Jedi Wuche chömed mir uf de Lifestyle-redaktion ganz vill Poscht über.
Die witzigschte Isendige wend mir Ihne nid vorenthalte.
Lancôme het mit em israelische Modeschöpfer Alber Elbaz zämägspannt und üs mit dem 3d-buech wieder zu chline Meitli gmacht.
Herzli, Polka Dots, Sternli und Figürli mit grosse Auge springed us dere Welt, wo für d Lancierig vo neue Mascaras und Lidschatte kreiert worde isch.
Für en churze Moment hend mir üs wie im Chinderzimmer gfühlt.
Claudia us Schaffhuse.
Chindheitserinnerige Es Ufklappbuech vo Lancôme.
De Tescht Es Geli vom Ei Es isch Früehlig, und dusse isch es grau und chalt wie im Herbscht.
Drum wird ich bloss no richtigi Farbe träge, e ganzi Wuche lang, denn das färbt ab, sorgt für gueti Luune.
Isch doch 80 Prozent vo üsere Wohrnehmig visuell gschtüret.
Farbe hend en Ifluss uf üses Gmüet, das isch erwise.
Verschlofe und verträumt lueg ich trotzdem dri, wenn ich am Morge mini farbig Chleidig us em Chaschte nimm.
Es Outfit in Schwarz wär so eifach zgriife, ideal zum sich det drin bem Rägä dusse zverchrüche.
Schwierig wirds für de Usgang:
Bloss Schwarz chunnt do be mir i Frog.
Zuegeh, die Welt voller Farbe, won i min Körper hülle, färbt ab.
Ich lo de Herbst nid i mis Gmüet.
Dusse isch es grüselig chalt, doch mini Klüftli beamed mich uf e warmi Insle.
D Sunne im Herze für null Franke.
Das isch echt es Geli vom Ei.
D Claudia Müller chunt us Sh Modemassaker Chame dä Maa verschänke?
Es gseht fasch so us.
Der glänzig pink Rägemantu, wo das Mannequin treit, erinneret uf au Fäu a nes Gschänkpapier.
U jede wo itz meint, das sig eifach e Gäg, es exotisches Einzuteili us der Summerkollektion 2013 vo Burberry Prorsum, dä wär auso de lätz.
Uf em Loufstäg hets o no Manne, die hei häublaui, glänzegi Hemmli, Hose in gäub metalisé un es Jäggli anne, wo türkis schimmeret.
Es tuet mer leid Giele, aber der Metallic-trend gseht nume ir Form vom ene Accessoire guet us u nume we s Froue trage!
Ana Maria Haldimann chunnt us Bärn Pink u glänzig Trenchcoat us der Summerkollektion vo Burberry Prorsum.
Abgfahre!
im Zug mit de Katja Walder Gsunntiget Wie us em Trückli händs uusgseh, die beide ältere Herrschafte, wo zäme in Zug iigschtige sind.
Beidi gsunntiget.
Vilicht sinds underwägs gsii anes Hochziit oder anen runde Geburtstag– uf jede Fall anen fiirliche Aalass.
Ich behaupte sogar, d Frau isch äxtra no bim Coiffeur gsii.
De Violett-stich vo ihrne Lockewickler-locke hätt ämel frisch uusgseh.
Und ganz sicher isch sie lang i de Chuchi gschtande und hätt mit Puderzucker, Buttercreme und andere feine Sache di bescht Turte anezauberet– und die hätt sie jetzt süüferli inere Schachtle uf de Hand in Zug balanciert.
Zum ihre schön Mantel abzieh, hätt sie d Schachtle uf de Sitz gleit.
Ihre Maa isch dummerwiis chli schnäller gsii, hätt sin Mantel scho abzoge gha, woner de Huet uf d Gepäckablag gleit hätt und -ups- abgsässe isch.
Diräkt uf d Turte uf em Sitz.
Ich han no nie( no nie!
) sone enttüüschti gsunntigeti Frau mit frische violette Locke xeh.
Oh jemine.
Die erscht Liebi stirbt nie JöSSES En Soldat fallt im Chrieg.
70 Johr spöter findt sin Schuelschatz es Tagebuch.
Es isch nur für sie.
Als Marine-soldat isch de Thomas Jones mit 22gi i de 40er-johr in Pazifikkrieg zoge.
Und hät sini Liebi, d Laura Mae, zruggloh.
Jede Tag hät er Tagebuech gschriebe und sich gwünscht:
« Wer da findt, sölls ihre bitte geh.
» Jetzt, fang 70 Johr nochdem er im September 1944 gfalle isch, goht sin Wunsch in Erfüllig.
D Laura Mae( 90) häts Büechli ime Chriegsmuseum in New Orleans entdeckt, schribt d« New York Post».
Es Tagebuech hät de Weg zu de grosse Liebi vom Soldat lang nid gfunde.
Zerscht isch es a ihri Schwöschter gange, denn häts en Neffe vom Jones übercho.
Er hegi dänkt, es gföhrdi de Laura Mae ihri Ehe, hät er gseit, unds drum denn 2001 em Museum geh.
Zum Glück hät sie aber ihren Schuelschatz nie vergässe.
Sie hegi denkt, sie findi Bilder vo ihm im Museum:
« Wo ich es Tagebuech entdeckt ha, hani Träne i de Auge gha.
»« Wer da findt, sölls ihre bitte geh.
» D Laura Mae( 90) mit em Tagebuech.
Im Zweite Wältkrieg gfalle De 22-jöhrig Thomas Jones.
Glogger mailt...
Peter von Matt Ex-profässer Von:
Glh@ringier.ch An:
Info@unizh.ch Betreff:
Tag vom Dialekt Werte Peter von Matt Sie sind än pensionierte Germanistik-profässer und hasset Mundart:
« Dä Wahn, dass nume dä Dialekt d Muettersprach vo dä Dütschschwiizer isch, isch usere Mischig vo Dänkschwächi, Sentimentalität und Borniertheit zämegsetzt» Ok, dänn wett ich Sie jetzt mal id Wiiti vo dä oberbayrische Sprachkultur entfüehre.
Was steckt hinderem Satz vom Franz Beckenbauer:
« A bisserl Was geht oiweil»?
Und allei mit dä Wortstümmeli« Ja» und« mei» chamer im Lebe alles überwinde.
Dä Tod vo dä Tante–« Ja mei»;
d Pleiti vom Dorflädeli–« Ja mei».
Und lernet Sie hüt no ä biz barocki Lebensfroid:
« Oans, zwoa, drei– gsuffa.
Heut’ muss a Rausch her!
» Ja mei!
Helmut-maria Glogger
Myschteriöse Mord anere Star-volleyballspilerin BRUTAL D Holländerin Ingrid Visser 35) ond ehre Frönd send in Spanie umbroocht worde.
Hed de Ex-manager demit z tue?
Do de Kathrin Kocher vo Adlige Lu Liiche vode beide Holländer hedmer e de Gägend vo Murcia em Südoschte vo Spanie gfonde.
Uf das abe send drüü Verdächtigi feschtgno worde:
en 36-jöhrige Spanier ond zwoi Rumäne( 47 ond 60).
Die Tote send enere Zitroneplantage verscharred worde.
Me heig Hiiwiis gfonde, wo zeiged, dass s Verbräche e de Gmeind Molina de Segura passiert esch.
D Liiche send denn spöter bemene Landguet, zäh Kilometer wiit wäg, vergrabe worde.
Em Fall om d Rekordnationalspielerin esch no veles onklar:
D Ermettler glaubed, Striit om gschäftlechi Sache chönnt s Motiiv sii.
Om was es gnau god, hed d Polizei aber ned chönne säge.
Brisant:
De verhafteti Spanier esch de Ex-manager vom Volleyklub Murcia, wo d Ingrid Visser vo 2009 bes 2011 gspelt hed.
Offebar hed sie no Gäld vom Klub welle.
Luut de Ziitig« El Pais» hed de Verein aber nöm chönne zahle.
Klar esch:
S ermordete Päärli hed sech am 13. ond 14. Mai freiwellig met de drüü Verdächtige troffe.
De Spanier hed de Kontakt vermettlet, d Rumäne sölled d Holländer ombrocht ha.
Hend sie ehri Mörder kennt?
D Ingrid Visser ond ehre Frönd.
Do send d Liiche verscharred worde Landguet en Alquerias
Niemer wott Radio-werbig mit de Ostschwiizer mache BELIEBT Bündner und Bärner Dialäkt sind am sympathischte.
Zum Werbig vertone nemmt mer aber lieber en gwöndliche Einheitsdialäkt.
Sones chliises Land und glich verstaht de St. galler schier kes Wort, wenn de Walliser öppis seid.
Und de Basler regt sech uf, wenn de Zörcher s Muul ufmacht, omgekehrt isch es aber genauso.
Met emene uffellige Dialäkt cha mers fasch niemerem Rächt mache.
Das isch vor auem i de Werbebranche es Problem.
« Wenn mer zum Biispiel e nationali Kampagne für e Radiowerbig fahrt, denn wett mer ja bi niemerem aegge.
Drum wählt mer meischtens de Bahnhof-olte-dialäkt.
De gilt als de‹ neutrali› Dialäkt.
Nöd ganz Bern, aber au nöd Züri.
Das würkt seriös», seid d Daniela Britt, Leiterin Chundeberatig und Mitglied Gschäftsleitig vom Tonstudio Jinglejungle.
De Dialäkt muess zu de Gschecht und zum Inhaut vonere Werbig passe.
« Ostschwiizer wärded für d Vertonig vo Werbig eher sälte gno.
De Dialäkt muess mehrheitsfähig si», seid de Rolf Helfenstein, Metgled vo de Gschäftsleitig be Jung&vonmatt.
Aber vo wo chömed eigentlech die soziale Ungrächtigkeite in Bezog of de Dialäkt?
« Im Fall vo de Ostschwiizer hät das vil mit mangelndem Sälbstbewusstsii ztue», erklärt de Roland Ris, eremitierte Profässer für Sprach- und Literaturwösseschaft a de Eth Zöri.
« D Ostschwiizer Kantön existiered nonig so lang wie zum Biispiel d Innerschwiizer.
Drum fählt ihne so öppis wie es kulturells Sälbstbewusstsii.
» A dem fählts de Bärner und de Bündner offebar ned.
« D Schwiizer finded d Bärgler grundsätzlich sehr sympathisch.
Au d Walliser sind sehr beliebt», seid de Roland Ris.
« Bündner verbindet mer eifach mit Färie.
D Bärner Mundart isch sehr charmant und vor allem i de Musig sehr presänt.
» Au d Innerschwiizer chömed im Augemeine guet a.
Nur:
« Für die meischte gids zwüsched emene Urner, Nidwaldner oder sogar Luzerner Dialäkt kein Underschied.
Für en Basler isch das alles Hans was Heiri.
» Au dä Artikel esch vo de Kathia Baltisberger
Die meischte Lüüt smsle uf Schwiizertüütsch.
Für alli, wo wennd Züritüütsch lehre De Alfred Egli chas perfekt.
Schwiizertüütsch geds au i 500 Johr no Mischmasch Mer bruched immer meh Wörter us andere Sprache.
Das füehrt längsimeh dezue, dass mer ein Einheitsdialäkt reded.
Vo de Kathia Baltisberger vo Altwis Lu I üsem Autag gohts fascht gar ned ohni Dialäkt.
« S Schwiizertüütsch isch s Rückgrat vo eusere Kommunikation», seit de Alfred Egli, vom« Verein Schweizerdeutsch», Germanischt und Lehrer für Zöritüütsch.
« Die Sprach hät e enormi Bedüütig für eus.
Si isch en grosse Teil vo eusere Identität.
Si isch euses Kulturerb und isch starch mit eusem Läbe und eusere Gschicht verbunde.
» Das zeigt sech höt vor auem wenn mer Sms oder Mails schriibed.
Im Familie- und Fründeschreis schriibed die meischte e ehrem Dialäkt.
« Das isch halt das, wo eus am nöchschte isch.
Mer cha schriibe, wie mer tänkt.
Es isch spontan und mer mues kei Rücksicht uf Form oder Rächtschriibig nää.
Das isch e unghüüri Freiheit», seit de Alfred Egli.
Em Bruefsläbe gäuted aber anderi Gsetz.
Det zöut absoluti Korrektheit.
« S Hochtüütsch hät sich da duregsetzt.
Präzision isch sehr wichtig.
D Lüüt sind dänn au vil pingeliger.
Im Dialäkt cha mer sich vil eifacher userede.
Trotzdem» schliiched sech immer meh Hochtüütschi Usdröck e üse Wortschatz:
grille statt grilliere, parke statt parkiere.
Wärs denn möglech, dass s Hochtüütsch ergendwenn so vöu Iifluss nemmt, dass s Schwiizertüütsch ganz verschwendet?
Die Tendänz gäbs, seit de Alfred Egli.
Ned nur, dass mer neui Wörter us andere Sproche bruched, üsi Dialäkt vermisched sich au underenand.
Grund für die Vermeschig isch vor auem d Mobilität vo de Schwiizer.
Vöu Lüüt läbed neumed anders, aus sie ufgwachse send.
« Amene neue Ort mached sich d Lüüt vilicht echli luschtig über en Dialäkt und dänn schämt mer sich.
Also passt mer sich aa, übernimmt Wörter us emene andere Dialäkt.
So verlüürt mer au es Stuck vo sinere Identität.
Bi Chind passiert das sowiso no vil schnäller», seit de Alfred Egli.
« Eusi Chind händ au nüme de gliich Wortschatz wie mir.
Si känned zum Biispil Wörter wie« urche» nüme.
Ich trinke de Wii urche, heisst:
Ich trinke de Wii unvermischt.
» So chonnts längsimeh zumene Einheitsdialäkt.
Aber die Vermischig vo Dialäkt lood sich schier ned lo vermiide.
Das seig eigentlech rüüdig schad, findet de Alfred Egli.
« So stirbt eusi Mundart langsam aber sicher uus.
» Aber rund 500 Johr söus üsi Schwiizer Dialäkt no gä.
« Aber dää Prozäss passiert halt eso langsam, dass mer s fascht nöd merkt– und mer werded das au ganz sicher nüme erläbe.
von Peter Röthlisberger Chefredaktor Und dia Tütscha?
Liabi Läsarinna und Läser Miar hend as Experiment gmacht, womer selber sehr Reschpekt dervo hend:
A ganzi Ziitig uf Dialekt z schriiba.
Warum wogemers?
Als erschti Ziitig überhaupt?
Well miar im Alltag mit ara Sproch konfrontiert sind, wo üs usmacht, üs Identität gitt, üs au definiart, aber vu der Generation Ü30 immer nur mündlich bruucht worda isch.
Bis jetzt.
Langsam inschtalliart sich a schriftsprochlichi Parallelwelt zum Hochtütscha:
Äsämäs und Imeil werdend uf Dialekt gschriba, Politiker forderend, dass im Khindsgi kei Hochtütsch soll gredet werda.
I tuan mi no schwer mit der Verschriftlichung vom Dialekt.
Mit mina Töchtara han i abgmacht, dass sie miar nur hochtütsch schribend.
I bin der Exot im Umzug.
Miar müand dera Sach uf da Grund go und machend drum in der hüttiga Numara en Feldversuach.
Jeda Schurnalischt schriibt in sinam Dialekt.
Was hemmer aber gmacht, dass üsari tütscha Kollega uf der Redaktion nid eifach en freia Tag khönnd izia?
Dialekt redend au si.
A schöns Biispiel findend Sie uf Siita 29 im Best of Life.
Üsara Kulturschurnalischt Frank Hubrath schriibt sin Artiggel über Tv Seria im reinschta Kölsch.
I verstohn khai Wort.
Gliich gohts au da Schurnalischta vom welscha Fernseh mit dera Usgab vom Bligg am Obed.
Sie hend üsari Ziitigsprodugtion hütt für ihri Tagesschau begleitet, well sie au in Genf vu der Veränderig vu üsarer Schriftlichkeit ghört hend.
I wünscha Ihna viel Vergnüaga mit dera Usgab.
Schribend Sie üs doch, öp Sie öppis verstanda hend.
Ihra Peter Röthlisberger Chefredakter vu Khuur Ps:
Läsend Sie üs au mora.
Sie khönd Reise- und Reschtorand-bons gwinna!

WAS SUSCHT NO PASSIERT ISCH S« goldige Chrönli» vergäh Züri– D Vereinigung zur Förderig vo Schwiizer Jugendkultur( Vfsjk) het geschter Obig zum 25. Mol de Schwiizer« Märli Oscar» vergäh.
I der Kategorie Erzählige/ Gschichte sind de Linard Bardill und s Srf mit em« goldige Chrönli» geert worde.
I de Eu flüge d Fätze Brüssel– D Mitglieder vo de Eu händ en grosse Krach, öb Waffelieferige a d Opposition in Syrie erlaubt sölle si.
De nöi« Mischter Erdbebe» Züri– De Stefan Wiemer( 46) wird neue Diräkter vom Schwiizerische Erdbebedienscht( Sed).
De Geophysiker isch de Nachfolger vom Domenico Giardini.
Baby s Wc abe gschpüelt Peking– I de chinesische Provinz Zheijang händ Nochbere d Füürwehr z Hilf grüeft, will sie us eme Wc im vierte Stockwerk s Brüele vo eme zwei Tag alte Bueb gehört händ.
Will s nüd sofort glunge isch, s Baby usziehe, händ d Rettigschräft zu Sägi und Zange griffe und s Abwasserrohr Stuck für Stuck usenand gnoh.
S 2,3 Kilo schwere Chind het überläbt.
Gsiebti Luft für e Säuniggel Länzburg Ag– En 53-jährige Ma, wo es achtjährigs Meitli zum Mitcho ufgfordert het, isch festgno und drü Monet in Untersuechigshaft gsetzt worde.
De Säuniggel het d Zweitklässleri letscht Woche zwei Mol bim Bahnhof agsproche und abzschleppe versuecht.
500 Toti im Irak Bagdag– Bürgerchrieg.
Allei im Mai sind bi Aschläg mindischtens 500 Lüt tötet worde.

öisi Chläpf suufed viel meh Moscht als ahgäh Tankä Viil meh als uf äm Prospäkt druffä staht.
Mogelpackig D Agabä zum Benzinverbruch vo dä Herstellär gsehnd immer viil besser us, im Schnitt bruucheds en Viertel meh.
Vom Thomas Ungricht us Dietike Zh Es isch äs cheibä Züüg mit dänä Benzinagabä.
Dä Verbruuch ab Werch stimmt nur seltä überii, mit däm was dä Autofahrär tatsächlich verbruuched.
Dä Unterschied isch no viel grösser als mer bis jetzt dänkt hät.
än Viertäl meh Benzin oder Diesäl suufed öisi Autos im Vergliich mit dä schönä Zahle im Prospäkt würklich.
Zu dem Ergäbnis chunt ä neui Studiä vom International Council on Clean Transportation( Icct).
D Autorä vo därä Studiä händ rund 500000 Fahrprofil vo Neuzulassigä in Europa undersuecht.
Datä händs vo Automobilklüb, Leasingfirmä und Konsumentäschutzorganisationä.
Dä Tcs isch binärä ähnlichä Undersuchig erscht chürzlich zum gliichä Ergäbnis cho.
Im Schnitt suufd än Chlapf öpä 1 Liter meh Moscht, als vo dä Herstellär aghä, seit dä Tcs.
« Wil d Herstellär agfange hend de Verbruch bi de Messmethode z optimiere, sind d Werksagobe optimistischer worde.
Im Alltag bruched d Lüüt Klimaalag, Sitzheizig und anders, so das im Schnitt öppe än Liter meh brucht», seit dä Erich Schwyzer vom Tcs.
D Firmenä verteidiged sich.
« Für alli Hersteller gilt die offizielli Mässmethode vo de Eu.
A die mümer ois haltä und nur die macht d Autos unteränand vergliichbar», seit dä Dino Graf vo dä Amag, em gröschtä Schwiizer Autoimporteur.
Will d Methodä nümme verhebet, giits scho bald ä neui, realitäsnächeri
s' gaht nüme lang.
hallo mitenand.
zerscht mal:
ich han en neue Blog müesse erstelle, will dr Andr gspunne het.
alsoo.
ich gah scho bald mal.
am 25. Januar isches sowiit (= ich flüüge ca. am halbi 1 richtig Roma und lande dete ca. 2.
ish also nöd soo en lange Flug.
nachr hani es 2tägigs Camp in Roma mit allne vo de ganze Welt, wo au mit Afs uf Italie cho sind.
isch sichr sehr interessant.
nachr gahts denn abr wiitr uf San Giorgio Del Sannio.
das Städtli liit i de Region Campania.
ich chume zunere Familie, wo 3 Chind het.
de ältetisch isch 19i und studiert momentan gad in Milano.
d' Francesca isch 17i und gaht i die gliich Shuel, wo ich denn au gah.
und de Jüngschti heisst Luca und wird im Februar 13i.
jaa.
und la mamma ish Coiffeuse und de papà weissi nöd so gnau.
jaa..
bin scho mega uugfregt, bisi chan gah.
es isch au na es anders Meitli vo de Schwiiz wo gaht.
denn muessi nöd ganz ällei flüüge.
git einem gad na es bitzli Sicherheit.
leidr muessi momentan da na id Schuel und es ish uu stressig.
abr ich denke, dass nachr d' Ziit umso schönr wird.
we' ll see.
buona serata e a presto.
vostra Alessandra.
ah ja..
freu mi natürli übr jede Kommentar.
ich vrsueche au immr wiedr neui Föteli und d' Bricht ineztue.
mal luege, öbi viel Zuegang zumene Pc han.
ciao Svizzera.
ciao a tutti.
soo..
übrmorn isches sowiit :)- ich flüüge uf bella Roma.
dete hani denn es 2-tägigs Camp und nachr gahts wiitr mitm zug richtig Süüde.
bi scho mega gspannt, wie mini Familie sii wird.
- viellicht ganz andersch als ich sie mir vorgstellt han.
abr hey, ich lah mi aifach mal übrrasche.
s' wird so odr so Lässig (= morn hani no de letscht Schueltag da ide Schwiiz und leidr au na 3 Prüefige..
- schöne Abschluss- hä?
;)- jenu..
nachr gahts ja denn entli los.
wasi nur no gschwind wet sege:
au wenni mi uu freue, ich werde eu vrmisse.
- nöd dass no es paar denked, dassi froh bin, vo do weg z' gah.
- sichr, ich gah gern mal weg..
abr ich chume denn au gern wiedr zrugg :) ufjedefall find ich das wundrbar, dass ich die Chance törf ergriife und es halbs Jahr is Usland cha gah.
- s' wird sichr e Erfahrig fürs Lebe.
allora..
adesso devo finire :) ich wünsche eu allne e ganz, ganz gueti & schöni Ziit!
ich melde mich sobalds wies gaht wiedr mit Föteli und Bricht.
bis dete..
alles Liebi.
bis im Summr wiedr.
vostra alee.
sono arrivata.
ciao a tutti.
sono arrivata a benevento oggi.
=) mini Gaschtmamma und mini" sorella" hend mich abholt am Bahnhof in Benevento.
sie sind uu liebi und redet mega viel und voll im sueditalienische Dialekt =)- han z. T. uu Mueh.
:) abr s' gaht guet.
d Landschaft isch aifach uu schoen.
alles halt so mega suedlich.
- mi piace.
=) de chlini Brueder tuet na chli schuechele.
abr d' Franci( isch ihre Spitzname :)) het gseit, er segi nur am Afang chli" timido"( schuech) il papà isch uu en Liebe.
- halt so en typische Italiener.
s' Wetter da isch uu schoen.
am Tag oeppe 18 - 20 Grad und am Abig weissi nanoed =) vorher simmr gad bi de Nonna am Znacht esse gsi.
- shet Spaghetti aglio, olio e peperoncini geh =)( dank minere richtige Mamma ide Schwiiz) sie het ebe ihne gschriebe, dassi das so gern han =)- a dere Stell:
grazie mamma.
:) jaa.
und nachr hets Fleisch geh.
isch so ueblich in Italie.
jetzt simmr wiedr heicho und d' Francesca isch go tusche und ich mini Mails am checke.
- a dere Stell gad au na es Dankeschoen a alli womr soo liebi Kommentaer gschriebe hend- grazie tante.
<3 ah ja.
mini Mamma da isch ja Coiffeuse.
als Erschst het sie mr natuerli gad aboote, dassi mr d Haar i ihrem Salon wascht und schoen foenet :) han natuerli ja gseit =) gseht uu laessig us :) han scho mega viel kenneglernt vo dete.
de Salon isch gad um de Ecke.
- jede kennt sich da =) sooo.
jetzt machi mal fertig.
ich wuensch eu alles, alles Liebi.
ah ja.
bin ia 4 Taeg in" bella roma" gsi.
Foetli choemed na und de Bricht au.
( abr eis chani scho sege- es isch de Hammer gsi) =) a presto.
Alee.
grazie mille.
namal ich gschwind.
:) danke viel, vielmal fuer euri Kommentaer.
ier wuessed gar noed wie fescht ich mich freue.
siete sempre nel mio cuore.
un bacione alee.
ciao, ciao salve, am Zischtig isch da Carnevale gsi :)- da in San Giorgio isch en uu grosse Umzug gsi.
mir hend ues au verchleidet =)( Foeteli choemed denn na, sind zum totlache) :) jaa..
ufjedfall simmr a die" Parade" gange am Namitag.
am Abig simmr denn in un locale zwueschet San Giorgio und Benevento.
isch sone Bar wome chan tanze.
am Elfi isch denn mal de Dj cho und s' isch voll abgange :) jaa..
in Italie soett me aifach nie sini Kolleginne vrluere uf de Tanzflaechi, sus choemed denn gschnell Anderi wo wend tanze..
:) neei.
s' isch uu laessig gsi.
mir hend ues mega amuesiert.
am Mittwuch hemmr au na schuelfrei gha- bessr gseit, es hend sich aifach alli schuelfrei gno =) am Abig simmr denn na is Kino go" p.
s i love you" luege.
=)- soo en schoene Film( chani nur wiiterempfehle) obwohl s' Buech na viel, viel schoenr isch.
:) jaa..
und sus gits im Moment gad nuet neus.
s' isch uu schoen da.
gestr hemmr 23 Grad gha- bello, no?
:p abr huet hets leidr zerscht mal gregnet siit i da bin.
soo..
das sind mal die neuschte News :) macheds guud.
ed a presto.
vostra Alee.
ah ja..
hetti fascht na vrgesse.
ich chan jetzt amigs 2 - 3 mal i de Wuche go tanze.
- Hiphop, Latino und Breakdance.
bin huet zerschti Mal gsi :) voll cool gsi.
ich bi im Kurs vo de Erwachsene, waer aigaetli erschd am 22. abr sie mached e Usnahm bi mir ^^- so herzig =) jaa.
und Breakdance gahni am naechschte Mentig go luege.
sind ebe glaub mehrheitlich nur ragazzi.
- mal luege.
ufjedefall hani gad uu Freud, chani da Sport mache.
( bi dem viele Esse :-)) baci ed abbracci alee Konzert hehey.
mir goend am 17. Maerz in Benevento anes Konzert :) de Saenger heisst Biagio Antonacci.
- machd voll schoeni musica- halt Italienisch :) Foeteli choemed bald.
d' Mamma het geschtr z' Kabel abgschickt fuere Pc.
( hans ebe vrgesse) :)- typish Alee.
buona domenica Alee buongiorno salve, han denkt, ich mach wiedr mal en Iitrag :) hm..
was gits no neus?
ah iaa..
am Mentig Morge simmr wie immr am Sechsi ufgstande und uf die Viertel ab 7i ufe Bus.
doch de Bus ish aifach niene gsi :) er isch viel, viel z' spat cho.
womr in Benevento acho sind, simmr richtig Schuel glaufe( ca. 15 Min.) nach 5 Min seit d' Francesca und d' Gerarda ploetzlich:
ahh..
"ale, che ne dici di andare a casa?
" han natuerli" jaa" gseit :)- gesagt, getan!
churz druf abe isch en Bus wiedr zrugg gfahre und mir sind Hei.
=) in Italie chame das so mache :) isch ueberhaupt keis problem mal noed id Schuel z' gah.
de Grund wo sie nachr uf s' Absenzeblatt gschriebe het isch gsi:
me choeni noed z' spat i die erscht Stund cho.
( denn gaht me liebr gad wiedr Hei) =) am Zischtig simmr na bimene Kolleg iglade gsi vo de Franci.
mir sind aefaeng uf die 10ni gange.
isch inere Bar gsi.
s' isch e Band und Dj dete gsi.
me het sich choene vollesse und trinke was me het welle :) han meega viel neui Luet wiedr kenneglernt.
sind alli immr so offe und froehlich.
jaa.
am halbi 2 simmr denn wiedr Dehei gsi.
uiui und am naechschte Tag hemmr Schuel gha..
bin fascht vrtschlafe waehredem Untrricht.
han denn am Namitag 2 Stund gschlafe, nachr isch wiedr guet gsi :) sus gits gad nuet meh interessants momentan :) am Samschtig goemmr zunere Kollegin uf Benevento.
sie wird 18i.
wird sichr laessig!
ah ja.
huet hani min erschde Tescht gha.
- aifach so, han noed mal choene lerne- storia.
ueber s' alte Rom.
voll schwierig gsi- alles uf Italienisch.
abr han s' Meischte choene.
mal luege wies usecho isch.
die Andere hends ufjedefall au uu schwierig gfunde.
da het me ebe fascht nie schriftlichi Pruefige, viel meh muendlichi- fascht jede Tag..
:/ asooo.
macheds guet!
freu mi immr uebr eui Kommentaer :)- witter so ^^ bacione Alessandra buon san valentino nel cielo non sono tutte le stelle- infatti una stella si trova nel mio cuore.
<3 buon san valentino a tutti- AUGURI!
huet isch ja Valentinstag.
da in Italie isch das ganz en spezielle Tag!
alli schenked sich oeppis.
noed nur Paerli, sondern au Fruendinne und Fruende- isch uu herzig!
=) geschtr hend d' Franci, d Mariangela und ich mitenand en Chueche bache.
e Klassekameradin, d Valentina het ja huet ihre onomasto( Namenstag).
ihre Nonno isch ebe am Sunntig gstorbe und sust fiired sie immr de Tag.
das Jahr abr hald noed.
drum hemmr ues denkt, machemr ihre e chlini Freud.
sie het sich au wuerkli Uu gfreut.
mir hend i de 3. Lektion Latin usfalle loh und es Chuechechraenzli gmachd :) isch uu luschtig gsi.
=) allora.
wuensche allne ganz en schoene San Valentino!
denke an eu( bsundrigs ane Person in Amerika- grazie per le rose <3) baci Alessandra halli hallo.
<3 jaa..
das sind mal d' Foeteli vom Carnevale da.
de Bob Marley isch d' Claudia, de Marylin Manson isch d' Eleonora, de Freddie Mercury isch d' Francesca, d' Mariangela die mitem Stern( han ich gmolet =)) und ich soetti de Axl Rose sii..
( kai ahnig wies gnau uf de cho sind) macheds guud.
eueri Alee la costiera amalfitana- veramente un paradiso.
<3 * salve.
<3 am Sunntig simmr a de Costiera Amalfitana gsi.
ich seg eu:
EN Traum!
mir hend 22 Grad gha und strahlend blaue Himmel.
<3 fascht scho Summr da.
mir sind mitem Auto de ganze costa Entlang gfahre.
in Amalfi hemmr denn Zmittag gesse.
mega fein gsi =) Antipasti hemmr" frutti di mare" gha.
Nachr hani Spaghetti alle vongole gno.
- superguet gsi ;) nachr simmr na chli in Amalfi umegschlendert.
isch e uu herzigs Staedtli.
mir hend denn na e uuu feins Gelato gesse.
=) isch ja so heiss gsi ^^ de Diego isch au mitcho.
de aeltischt Bruedr.
er isch 20.
uu en nette.
er het ebe momentan in Milano gad kei Exame.
- studiert ebe dete.
hm..
Was gits sus na so neus?
ah jaa..
bin voll uf de Kaffitripp cho =) trinke meeega viel Kaffi da.
immr nachm Esse und halt wemmr ind Bar goend.
bi de Nonna ischr abr am beschte =) hm..
sus.
ah ja.
am Samschtig sind d' Francesca und ich mitm Diego und sine Kollege in Usgang.
zerscht simmr zu einem Hei.
dete hemmr hald chli e" homeparty" gha..
=) nachr simmr mitm Auto( de Diego chan ebe fahre, isch na praktisch :)) uf Benevento gfahre und dete na vo Bar zu Bar.
odr Club..
am Schluss simmr denn abr na z' San Giorgio ine Bar bis am 2..
na eis go zieh =) isch uu laessig gsi.
sind alli u ufgstellti Luet und voll offe.
jaa..
i de Schuel laufts guet.
han scho mehreri Pruefige gha.
sind abr bis jetzt alles gueti Resultat usecho.
im Englisch 2 Sechsi =) zum Teil isches uebr mim Niveau, meischtens abr rechd eifach.
am Samschtig hani en English Literatur Tesht mit de Maturaklass.
- das wird sichr na rechd aspruchsvoll.
mal luege, wies lauft =) aso wienr gsehnd gahts mir da suuuuper =) han alles woni bruche :) isch alles mega schoen da.
MUESS immr mega viel esse.
" mangia, maniga alessa, sei magrissima"- das muessi mr leidr jede Tag mehrmals alose :) abr gaht scho..
han scho chli zuegno.
jetzt segeds nueme soo viel :D ich gah jetzt abr au na go jogge mit de Kekka( Francesca) 2 mal i de Wuche.
sie will ebe abneh und denn hani die Idee gha :D so" verfetti" au noed ganz =) aso, ier Liebe, macheds guet und bis bald wiedr.
bacino Alessa.
jaa..
da wird de Tag voll gfiiret.
- Han Blueme gschenkt uebrcho[ weiss nur noed vo wem (:] und alli Maennr" auguri, auguri" Kuessli det, Kuessli da (: wird da in Italie na feschd gfiiret.
es git abr einigi Fraue, wo de Tag noed guet finden.
sie seged, weme de Tag als Frau fiiri, denn zeigi me gad das me" schwaechere" Gschlecht isch..
da in Italie isch das leider immr na huefig de Fall.
a presto, bacini Alee.
interscambio a caserta ciao, more werd ich fuere Wuche ine anderi Familie gah.
das ish so ueblich, weme en Ustusch mit Afs macht!
de Zweck vo dem Ustusch isch, dass me au mal na e anderi Familie kennlernt.
noed das me nur ein Iiddruck het vom italienische Lebe da!
ich chume uf Caserta.
- das isch e Stadt mit ca. 80.000 Iiwohner.
sie isch ca. 2 Stund vo da entfernt.
ich weiss nanoed i was fuere Familie ich chume.
lah mi aifach mal uebrrasche, waer i denn am Bahnhof treffe.
es isch es volls Programm die ganz Wuche.
s' choemed na 30 anderi us ganz Italie.
es paar kenni scho vo Roma.
es sind abr au na anderi debi, wo scho siit em September da sind.
han d' Lischte scho gseh.
es sind wiedr uu viel verschiedeni Laendr debi.
- freu mi uu feschd, es isch immr so interessant, anderi Persone vo anderne Laendr kennezlerne!
Z.b. Brasilie, Chile, Finnland, Norwege, Usa, Duetschland, China, Thailand sind debi.
mir werded ues jede Morge am Bahnhof vo Caserta treffe und goend denn mit de volontari go verschiedeni Sache aluege.
zum Bispiel goemmr Caserta go aluege, Napoli, Pompeji( uf das freui mi sehr) und na vieles meh.
wird sichr wiedr e mega laessigi und spannendi Erfahrig!
am Abig bini denn amigs mit de Familie zeme.
am 13.4 chumi abr wiedr zrugg uf San Giorgio Del Sannio.
denn isch au d' Francesca wiedr da.
au sie het en Ustusch gmacht- 10 Taeg Duetschland.
isch en Ustusch mit ihrere Klass.
bin die Wuche leidr chrank gsi.
bin also noed id Schuel.
han uu viel Medikament muesse neh.
s' het abr schnell bessert.
han 4 Taeg kei Stimm meh gha :) bin uu feschd vercheltet gsi und de ganz Hals isch entzuendet gsi.
jaa..
abr isch wiedr alles guet und ich chan ganz gsund uf Caserta de Ustusch go gnuesse.
more am halbi 3 fahri ab.
:) am letschte Samschtig simmr na ufere Geburtstagsparty gsi vonere Klassekollegin.
sie isch 18ni worde.
weme in Italie 18ni wird, gits immr es riese Fescht!
alli Verwandte choemed und alli Fruende.
es het immr e Tonne z' esse.
Buffet mit jenschtem Zuegs!
- aifach z' guet :) en Dj toerf natuerli au noed fehle.
in Italie tuet me immr tanze :) und zum Schluss gits denn amigs e riiiiese Turte und sus na" dolci" dezue.
denn macht mit jedem einzelne Foeteli und stosst ufs Geburtstagschind ah.
sind immr uu schoeni Fescht!
d' Maria( mini Mamma da) het scho gseit, dasses denn es Fescht wird geh, bevor ich heigah id Schwiiz( isch uebrigens de 27. Juni) und au will d' Francesca am 31. Juli uf Australie fuer es halbs Jahr gaht.
und willmr beidi im Summr 18ni werded :) wird sicher uu schoen!
mir werdeds i ihrem Summrhuus mache ufm Land.
freu mi scho sehr!
da hani na es paar" immagini" vo Caserta.
damitr eu au bitzli es Bild choend mache, wos mi here vrschlaht :) das isch d' Altstadt.
vista notturna da caserta vecchia liebi Gruessli Alessandra Napoli typischi Gaessli vo Napoli die aeltischt Caffetteria vo Napoli de Caffè isch wuerkli uu fein :) america, cina e svizzera :) Studente vo Afs vo de ganze Welt Napoli Usgang :) Norwege, svizzera e cile de Scott vo Amerika, ich und de Iikka vo Finnland Fabian vo Chile ed io Catherine und ich Catherine vo San Francisco Suzanne vo Norwege Scott vo New Mexiko Rosario vo Caserta( volontario) Emma vo Annapolis( Usa) und ich Catalina vo Chile de Napol vo Thailand da na es paar foeteli vo de Ustuschstudente, womr im Usgang gsi sind =) concerto Del primo maggio in piazza san giovanni a roma ciao a tutti <3 am Dunschtig am 1. Mai sind d' Francesca, d' Eleonora, d' Ginevra und d' Mariluisa und icg as" concerto Del primo maggio" uf Rom greist.
am Morge am 6i isches los gange.
mir sind mitere Gruppe vo junge Luet, wo alli vo da ide Noechi choemed, miteme Car higfahre.
mir hend oeppe 3.5 Stund gha.
womr acho sind in Rom, hemmr d' Metropolitana gnoh und sind zur Piazza San Giovanni gange.
dete sind scho sooo viel Luet gsi!
mir hend ues denn versuecht fuere zdraengle bis zu Buehni.
das hettemr abr liebr lah.
mir sind gschlagni 5 Stund am aschtah gsi.
es sind ca. 1 Million Mensche dete gsi.. me het sich noed vo einem Bei ufs ander choene bewege, ish scho chli unagnehm gsi.
mir hends denn abr bis zvorderscht gschafft.
denn het denn s' Konzert au bald mal agfange.
a dem Konzert sind nur" linki" gsi :) hetmr also gfalle.
s' ish au" concerto Dei comunisti" gsi.. das heisst" anti Berlusconi":
) immr wiedr het me ghoert wie uu viel mitenand im Chor grueft hend" Berlusconi- pezzo di merda" =) ufjedefall isch e super Stimmig gsi.
es sind uu viel verschiedeni Saengr vo Italie cho.
ish also sehr abwechsligsrich gsi!
leidr sind chli viel Droge konsumiert worde.
das heisst es isch hauptsaechlich viel" graucht" worde.. bin am Schluss richtig" beneblet" gsi.. abr im Allgemeine ish e super Stimmig gsi, mir hends uu laessig gha!
am 12i simmr denn mitm Car und de Gruppe Wiedr richtig Benevento gfahre.
am 3.00 simmr acho.. mir sind so mued gsi- 12 Stund am tanze und Musig lose ish scho chli viel!
hend also am Fritig bis am 12i gschlafe =) isch en uu spannende Tag gsi und s' Wettr isch superguet gsi- 26 Grad!
:) jetzt het da de Summr definitiv agfange =) tue denn nahmeh Foeteli ine.
macheds guet und bis bald, eueri Alessandra qualche foto hehe..
am Samstig Abig :) Mariangela und Eleonora =) nacheme Tag am Meer :) uesi Gruppe in Caserta am Afang in Roma :) mit Amerika und Brasilie =) cibo messicano- troppo buono :) am mexikanish Esse :) Mariluisa ed io a Roma Elenonora ed io a Roma mini Hostsister :) che faccia che fa ;) ciao, ciao hehey, unde gsehndr wiedr mal es paar Foeteli.
chan leidr noed eso viel inetue, s' brucht soo viel Ziit.
mir gahts nach wie vor tiptop.
im Moment bini nur gad wiedr es bitzli chrank.
weiss aigaetli au noed wieso.
s' ish jede Tag super summrwettr :) das freut mi natuerli.
am Sunntig hani min erschte Wettkampf gha mit de Tanzschuel.
mir sind na voll 1. worde.
bin mega uebrrascht gsi :) jedi einzeln Taenzerin vo uesere Gruppe het en Pokal uebrcho.
- mega laessig!
jaa..
jetzt gahts leidr scho am Endi zue mit mim Ustusch da in Italie..
:/ han gmischti Gfuehl..
einersiits freui mi uuuuunheimlich zum- ENTLI- wiedr alli mini TREUE Fruende & mini Familie z' gseh.
abr.. es heisst denn hald am 27. Juni" ciao" da..
stimmt mi scho au truurig.
han au da e richtigi Familie gfunde und mich es halbs Jahr mega wohl gfuehlt.
es isch unglaublich wie schnell dasd Ziit vrgaht.
mir chunts vor als waeri erschd oeppe en Monet da, odr so.
ufjedefall chunt jetzt die letscht Phase vo mim Ustusch.
ich han nur na die und die nechscht Wuche Schuel.
nachr hani es Camp in Napoli mit allne Afs-ustuschschueler vo Campania und Calabria.
mir tuend uebr die letscht Ziit im Ustusch rede und diskutiere, uebr d' problem, wos leidr recht huefig git.
vieli hend Mueh zum sich nachr im eigete Land wiedr izgwoehne.
ich hoffe, dass das mir noed passiert.
wasi zwar noed so glaube.
bin ia immr in Kontakt gsi mit dene Luet dete.
mit Duetsch hani denn viellicht Mueh :) abr das ish ia noed schlimm :) ish eh nur am Afang.
jaa.
na 6 Wuche bini da & denn chumi wiedr id Schwiiz.
- miteme Rucksach voller schoenr Erlebnis und Iidrueck vo Italia.
<3 freu mi eu alli Wiedr z' gseh.
liebi Gruessli Alessandra la diversità è ricchezza das ish min letschte Ufsatz, woni in Italie gschriebe han.
ich finde s' Thema passt zumene Ustusch wienen ich gmacht han.
Jaa..
das waer das Texli woni letscht Fritig han muesse verfasse.
miin letschte italienisch Tescht gsi.
han e guets Feedback uebrcho :) finde das Thema uu spannend.
weme imene andere Land ish het me d' Luet dete z' respektiere und z' tolleriere, au weme mengmal denkt:
sind die komisch!
:) mir isches uebrhaupt noed schwer gfalle s' italienische Volk z' respektiere bzw. z' tolleriere.
mir gfallt de" italienisch Lifestyle" halt uu guet!
das mit de Subjektivitaet findi sehr, sehr wichtig!
me soett immr dra denke, sich au id Sicht vom andere z' versetze.
weme das versuecht, vermiidet me so einigi Missverstaendnis und chan zum Teil sehr interessanti Diskussione fuere.
werde die Ziit da sehr vrmisse.
liebs Gruessli und bis in 5 Wuuuche * freu mi scho sehr uf eu * in love Alee es paar Bildli germania, bosnia e svizzera :) d' Luisa vo Duetschland und ich.
d' Uussicht vo uesem Hotel am Strand vo Sorrento bin die letscht Wuche ja im Camp gsi indr Noechi vo Sorrento.
ich seg eu, die Landschaft dete isch en Traum.
und wienr uf de Foeteli gsehnd ish d' Uussicht au wundrbaar vom Hotel uus!
das Treffe isch wie immr uu interessant xhi.
han wiedr vieli neuii Luet vo de ganze Welt kenneglernt und vieli hani au scho kennt.
es isch es sehr emotionals Zemetreffe gsi.
mir hend vieli Diskussione gha- druebr wies wird sii weme heichunt.
vieli hend Problem mit dem.
mir hend langi, langi Gspraech gfuehrt und am letschte Abig sind glaub aifach alli am bruele gsi.
d' Tatsach dassme sich viellicht niemeh im Laebe gseht, isch scho sehr emotional.
ich han uu gueti Fruenschafte Knuepft durch Afs-fruenschafte, wo sehr, sehr speziell sind.
mir hend z' Gliiche erlebt und das bindet einem sehr anenand.
Themawechsel :d' Schuueeeel isch fertig!
) gestr hani au wiedr vo einige muesse Abschied neh, woni wahrscihndli i de noechscte 3 Wuche nueme gseh..
vo mim italienisch Professor hani na es Gschaenkli uebrcho!
- so en Schatz :) au sus, isch en sehr schoene abr au truurige Tag xhi.
i dem Monet womr na bliibt da hani sehr viel Plaen.
ich werde mehreri Taeg uf Napoli zunere oestrichische und duetsche Fruendin.
denn machemr chli Shopping goend as Meer odr mached sus Oeppis.
denn werdi au mit dene vo Caserta einiges undrneh.
hauptsaechlich isch abr Meer agseit.
:) und sus bini da, gahne is Schwimmbad mit Fruende, schaffe a mim Album woni gstalte uebr Italie, odr bi chli bi de Nonna am Oeppis helfe :) more gahni mit de Maria, minere Gastmamma uf Capri :) freu mi scho soo..
isch" d' isola d' amore".
dete hend die riiche Napoletaner ihri Feriehueser :) macheds guet und bis in" scho 26 Taeg".
euri Alessandra Capri- l' isola d' amore gester bini mit de Maria( mamma ospitante), de Zia Lina, ener Fruendin und am Luca in Capri gsi- EN Traum VONERE Insle!
am Morge isch leidr bewoelkt gsi, d.
h d' Foeteli sind noed all zu guet.
s' isch abr gliich meega schoen gsi!
mir hend d' Insle besichtiget und au na e 2 stuendigi Schifffahrt um d' Insle gmacht.
d' Lina und ich sind denn au na miteme chliinere Ruederboetli go die blau Grotte aluege.
isch meega schoen xhi.
s' Wasser isch hellblau gsi- wunderschoen.
4 giorni a napoli nur am Seich mache =) mich am futschlache :D mir 3 und 2 italienischi Kollege Nina und ich Luisa vo Duetschland, d' Nina und ich vorem Festli :) forza svizzera :) d' Nina vo Oeschtrich und ich de Jonah vo Vermont und ich Rhiannon vo Neuseeland und ich d' Felicia vo Duetschland und ich Nina ed io a Sorrento.
<3 la fine.
das wird min letschte Iitrag sii i dem Blog.
uebrmore fluegi wiedr Hei.
die Ziit da isch wuerkli Uu schnell vrbii gange.
abr das isch immr eso, wenns einem so guet gfallt.
und das hettmers!
ich han i dere Ziit sehr, sehr viel glernt.
noed nur d' Sprach und d' Kultur vo dem Land.
nei, mir isch vieles klarer und ich denke, dass au ich riifer und erwachse worde bin.
ich denke uebr vieli sache andersch und han anderi Asichte.
bin viel spontaner, offener und flexibler.
bin sehr froh, dass ich de Ustusch gmacht.
das isch e Erfahrig, wo einem immr wird bliibe, wome nie vrgisst!
semplicemente:
INDINENTICABILE!
freue mich abr sehr, sehr fescht zum heicho und mini liebe Luet wiedr um mich z' ha.
klar, de Abschied wird da truurig.
abr mir werded eus sichr bald wiedr xeh.
sie werded sichr mal id Schwiiz cho und ich gahne naechscht jahr ufjedefall wiedr abe, in schoene und heisse Suede vo Italie!
i de letschte Taeg bini na in Napoli xhi.
han Fruende vo Afs troffe.
mir hend soo luschtig gha.
han Fruendschafte knuepft mit Luet vo de ganze Welt.
es stimmt wuerkli s' Motto vo Afs:
' DEN WELTFRIEDEN FOERDERN'.
klar es sind noed viel Luet, abr me fangt immr chli ah.
morn muessi packe und am Fritig nimmi de Zug am Morge frueh und werde denn in Roma en volontario treffe, womi an Flughafe bringt.
und am halbi 5i chani scho zu de 1. liebe Mensche, woni sehr, sehr vrmisst han,' CIAO' sege..
freue mich ufjedefall uf mini Familie, mini treue Fruende und miis Dihei, miis eigete Zimmer und miis eigete Bettli :) wasi na churz zum Schluss wet sege:
ich chan so en Uustusch nur wiitrempfehle, s' isch s' beschte zum sich kennelerne und merke, waer mr isch, was me wet im Lebe und wome momentan gad staht.
werde die Ziit nie, nie, nie vrgesse.
cha sie naemli zu eine vo mine schoenste im Lebe zelle- da bini mr ganz sicher!
euri Alessandra la fine.
das wird min letschte Iitrag sii i dem Blog.
uebrmore fluegi wiedr Hei.
die Ziit da isch wuerkli Uu schnell vrbii gange.
abr das isch immr eso, wenns einem so guet gfallt.
und das hettmers!
ich han i dere Ziit sehr, sehr viel glernt.
noed nur d' Sprach und d' Kultur vo dem Land.
nei, mir isch vieles klarer und ich denke, dass au ich riifer und erwachse worde bin.
ich denke uebr vieli sache andersch und han anderi Asichte.
bin viel spontaner, offener und flexibler.
bin sehr froh, dass ich de Ustusch gmacht.
das isch e Erfahrig, wo einem immr wird bliibe, wome nie vrgisst!
semplicemente:
INDINENTICABILE!
freue mich abr sehr, sehr fescht zum heicho und mini liebe Luet wiedr um mich z' ha.
klar, de Abschied wird da truurig.
abr mir werded eus sichr bald wiedr xeh.
sie werded sichr mal id Schwiiz cho und ich gahne naechscht jahr ufjedefall wiedr abe, in schoene und heisse Suede vo Italie!
i de letschte Taeg bini na in Napoli xhi.
han Fruende vo Afs troffe.
mir hend soo luschtig gha.
han Fruendschafte knuepft mit Luet vo de ganze Welt.
es stimmt wuerkli s' Motto vo Afs:
' DEN WELTFRIEDEN FOERDERN'.
klar es sind noed viel Luet, abr me fangt immr chli ah.
morn muessi packe und am Fritig nimmi de Zug am Morge frueh und werde denn in Roma en volontario treffe, womi an Flughafe bringt.
und am halbi 5i chani scho zu de 1. liebe Mensche, woni sehr, sehr vrmisst han,' CIAO' sege..
freue mich ufjedefall uf mini Familie, mini treue Fruende und miis Dihei, miis eigete Zimmer und miis eigete Bettli :) wasi na churz zum Schluss wet sege:
ich chan so en Uustusch nur wiitrempfehle, s' isch s' beschte zum sich kennelerne und merke, waer mr isch, was me wet im Lebe und wome momentan gad staht.
werde die Ziit nie, nie, nie vrgesse.
cha sie naemli zu eine vo mine schoenste im Lebe zelle- da bini mr ganz sicher!
euri Alessandra
I arrived, I really did ich bi achoo.
ich glaubs gad selber noed dasich tatsaechlich ha choene z Frankfurt de Flueger waechsle, oh Wunder!
okay, es isch eifacher als Brot bache, aber gliich.
s Fluege isch a sich sehr amuesant gsi, het eifach es paar anderi Passagier gern gfragt wieso sie eigentlich ganz in wiiss flueged, oder voll gschminkt mit schraegem Cap ufem Chopf( wieso und vorallem WIE hebt das?
Vilicht hani mi au eifach agriffe gfuehlt wili mit Leggins und Schlabbertshirt gfloge bin.
aber ich hami wenigschtens vollumfaenglich choene ufde Gruch vode Windle vom Baby vor mir konzentriere und ha noed staendig muese luege dasi de Chopf grad hebe will suscht s Cap abegheit.
und jeeetzt sitzi in Barbados, es isch jenes heiss und es gseht so us als gaebts en Willkommenstropesturm, yay!
aber es isch soooo schoen :) okay, ich teile s Badzimmer mitere tote Riesekakerlake undme ebefalls tote Wurm( mit dem teili sogar d Duschi), aber solangi noed mit Luschtmoelch mus zemelebe isch das voll ok.
d Stube wird temporaer vonere Minieidechse bewohnt, bi ez aber grad noed sicher wo sie isch.
mir verschtoend eus alli praechtig.
Bi bis jetzt nanig sehr wiitcho was d Besichtigung vo Barbados abelangt, erscht bide huebsche Homebase( es isch wie so e Minisiedlig) und de Chaefer-wg alias Unterkunft.
ich poste denn Bilder sobaldi gnueg han wo euri Iifersucht wird usglichend behandle( im Sinn vo:
ooooh mein Gott de Strand, die bloedi Aline gfolgt vo waaaaeh Chaefer im Badzimmer, die arm Aline.
) Tja, das waers fuer de Afang.
ich vermiss eu jetzt scho :) ou ja, na fuer all mini skypewuetige Liebschte, momentan hani na kei Wlan und mus drum a fremde Compis umefiguretle, wird also nachli gah bis skypebereit bin :( ihr doerfed mir aber sehr gern uf Aline.emmenegger@bluewin.ch maile :) Hunking, some kind of english and Freddy the frog Hüt s' erscht Mal Bus gfahre.
S' Meer isch leider und unglücklicherwiis nur per Bus erreichbar.
Na unglücklicherwiiser sind d' Busfahrer da liecht wahnsinnig.
Sie fahred sehr gern übermässig schnell, scheissegal wenns Löcher ide Schtrass hät und all Insasse en halbe Meter id Luft spicked.
Und sich e Klappe vom Busbode öffnet und sich d' Schtrass i ihrere volle Schönheit mine vode schwiizer öv verwöhnte äugli präsentiert.
Welcome to barbados!
D' Landessprach vo Barbados isch übrigens Englisch.
Seit mer.
Ich bimer da nöd sicher.
Im Bus hät ämel eine gseit:
Busman!
Busman!
Asdca olskd iefosd klarbda?
Und das isch NÖD Englisch.
( logisch isch d' Rihanna scho paarmal pleite gange, all die Sprachlehrer müend es Vermöge choschte) Sehr bemerkenswert isch die barbadianisch( ach tönt das toll) Huupkultur.
Es git kein Aalass womer nöd herzlich chan huupe.
Wenns ufhört huupe denn sind all tot.
Oder all Autos weg.
Nach intensiver Forschig hani d' Huupschprach chöne entschlüssle.
Funktioniert so:
Hup:
Hello.
HupHup:
Hello Friend!
HupHupHup:
Go out the way, i'm coming round the corner!
( bremse isch kei Möglichkeit, also bitte, wer bremst scho umd Kurve wemer nix gseht.
) Huuup:
Don't mess with me!
HuuupHuup:
FUCK YOU!
HUUUUUUP:
MARRY NE, BEAUTIFUL, BLONDE GIRL!
Yeah.
That's what it is.
Vilicht sötti mal no bemerke dases mir guet gaat, au weni einigi scho zimmlich vermisse und mängisch, i sehr schwache Moment, sogar s' chalte schwiizer Wätter.
Ganz bizli.
Würklich sehr wenig.
Aber doch.
Ahja, und es isch vor Churzem na en Frosch zu eusere Wg gstosse, mer hend eus all gfroit( die Lebendige under eus amel), au wenns ez langsam aber sicher eng wird.
He's called Freddy.
Love you Aline PS oh :(, ich liebe PS, ohni PS miechti de Blog nur halbsovill Schpass) ja, es isch ez scho chli früeh füren zweite Blog, und ja, ich ha gseit es gäb nur eimal ide Wuche eine aber, ich has nöd chöne für mich phalte ^^ PPS:
leider hani keis Foti meh vom Willy the Worm chöne mache, de Sack isch durs Abflussrohr gflüchtet.
Karl die Kakerlake( er gseht chliner us als er isch, er isch grösser als de Freddy.
er zahlt au meh Mieti.
und ja, er isch Dütsche, das hanich entschide.
er wohnt i mim Bad, ich beschtimm sini Nationalität, basta) Freddy the Frog Aline the fish Carribean the..
ähm.
Carribean Sea special names and frogattacks Tja.
Ich bi id Chile gange, konservativ-schwarzi Gmeind( heisst konservativ und doch charismatisch), öppe 30 Lüüt im Saal.
Mer chunnt denn soes Zädeli über willmer neu isch, det chamer Name und alles ufschriibe( kinda creepy 0.0) und am Schluss, wie denn haarscharf vo mir bemerkt worde isch, rüeft eim de Pfarrer uf und mer dörf ufschtah und lächeln und winken!
Nur.
Händer schomal en Englischsprächende bäte, Emmenegger uszschpreche?
Ich bin also dete gschtande und ha glächlet und gwunke während de Pfarrer mich aluegt und i eim Wort fragt Emme– Negger?
Emme– Nigger?
Nigger?
Emmenigger?
Und er hets würklich so usgschproche.
Ich schtah also inre Gmeind voller Schwarze womich( glücklicherwiis) alachet während de Pfarrer mich fragt ob min Name gliich heisst wie e Beschimpfig vo ihrere Huutfarb.
Fuck Yeah!
Schpöter am Abig simmer denn vo eusem Huus is grosse Huus gwanderet, en bemerkenswerte Marsch vo öppe 30 Sekunde.
Aber gnueg lang.
Es het Schnägge ufem Wäg, und nöd herzigi Schwiitzerschnägge, riesige karibischi Stinkschnägge.
Sind öppe zweimal so gross wie die grosse Schnägge Dihei( Wiibergschnägge?
) und wämmer druffschtaht isch das öppe so luut wie wenn Näbed eim es Gebäude explodiert.
Fascht, ich schwöre!
Uf dem lange und beschwehrliche Wäg jedefalls binich unschuldig und nichtsahnend entlanggloffe und denn– es isch so, so, so gruusig– het mich en Frosch attackiert.
nöd en verwandte vom chline, herzige Freddy the frog, eine vode tellergrosse Monschter.
Und de gumpt mir ufde Fuess.
Ich mein,
Ich bi nöd so zimperlich aber– er isch schleimig gsi.
SCHLEIMIG.
Ich möcht mich hiermit offiziell bide karibische Insle entschuldige dasich mitem ufd Attacke folgende Schrei wahrschindlich etlichi Ohreschäde und eventuell e schallbedingti Minifluetwälle usglöst han.
Meldet sie sich bitte bide schwiizer Eidgenosseschaft, die zahled schiinds ständig so Sache ^^ übrigens, ich ha nach de Attacke wundersamerwiis kei Verletzige devootreit.
wo s' Monschter gmerkt hät das min Fuess vo Nöchem nöd so attraktiv isch wiener gmeint het heter glücklicherwiis vomer ablah- ich wett nöd wüsse was passiert wär weni de grüen Nagellack druffgha het.
love Aline Hair and other bad things Aso ich mus erlich sii– woni gwüsst ha ich gang id Karibik hani dänkt uuuuh, det isch ja so höchi Luftfüechtigkeit und denn chumi sicher so herzigi Löckli über, will, wär ja nur fair so als Uusglich defür dasi immer s' Gfühl ha ich schmelze.
Momentan gsehni aber nöd us wie d' Prinzässin Goldlocke, meh wie d' Steckdosesusi.
Und s' Allerschönschte dra isch, dases mer so egal isch, will, intressiert kein Schwein, wenn blond bisch häsch da eh gunne.
haha.
nei.
Ähm.
Isch recht entspannt immer ungschminkt, mit Chleider woni mal zum wegschmeisse ussortiert ha und mit Wuschel ufem Chopf umezlaufe.
Ich bi grad s' erschtmal froh sind all woni känn ufde andere Siite vode Wält und Google Earth hät ihri Streetviewföteli scho gmacht.
Was au es tolls Erläbnis gsi isch, isch wenn isomne chliine wiisse Lieferwägeli umefahrsch wo vo Iiheimische als so Minibus benutzt wird( ich denke es isch es Selbstmordkommando, aber probier das mal ohni Duden uf Englisch uszdrucke) und die Lieferwägeli, die sind nöd im allerbeschte Zueschtand.
Aber wenn ebe als einzigi Wiissi det drin hocksch und d' Tür bim zuemache ushänksch, ja dänn isch nöd guet.
Ungeduldigs Völkli, die Insulaner.
Ich hamer denn überleit obi gnueg Chliigäld han zumem e neui Türe chaufe aber er hät so vernichtend gluegt dasi mi nöd ha chöne konzentriere und im Chopfrächne bini scho immer schlächt gsii.
Er isch denn mitme Schruubezieher cho und ich hanem probiert erchläre daser mich nöd uf offner Strass cha abstäche aber mer sind die Wörter nöd in Sinn cho, aber ich mus bemittleidenswert usgseh ha will er het denn doch d' Tüür ighänkt, wahrschindli häts z' vill Züüge gha.
Aber:
ICH LEBE NOCH!
Bis zum Nächsten mal, eure Wendy Weiss nöd wieso mir ständig die verdammt Wendykassette woni ide 4. Klass oder so glost han nalauft.
Mus dem mal ufde Grund gah weni nöd demit beschäftigt bin Insekte vom iizieh abzhalte.
love Aline Indiana Jones, enchanté!
I ’ve killed a Tuusigfüessler.
OHNEINGOTT!
Ich weiss, es isch schrecklich dasi immer mit dene elende Insekte hinefürechume aber, OHNEINGOTT!
Es hät KNACKST!
Es mus bemerkt werde, die hiesige Tuusigfüessler sind dicker wie Rossschnegge Dihei und öppe 20 Cm lang, und kackbruun.
Und so eine sitzt i mim Badzimmer.
De Arm Karl die Kakerlake het sich nöd vode Stell grüert, so Angscht heter gha.
Min untrüebliche Beschützerinstinkt hetmich denn zum Indiana Jones werde lah.
Und ich schwöre ich ha en Puls vo öppe 190 gha woni das Scheissteil mitem Bäsestiil erleit han und au wäni grad vo Stolz erfüllt bin, ich wird mich i dem Badzimmer niemeh wohlfühle.
Ohgott.
Ich ha Badzimmerheiweh.
Was suscht na so passiert isch.
Ich ha Wösch gwäsche.
Ich weiss, ich bi es verwöhnts Chind gsi das mis Mami mini Wösch gmacht hät Dihei( danke Mamma!
) und di volli Dramaturgie vom Wäsche a sich het sich schmerzlich i mini Gedankewält iiprägt will, ja.
Es hät ebe hinder de Wöschmaschine e Wasserleitig.
Und die Wasserleitig gat a) zude Maschine und b) zumne Lavabo.
Wenn das Lavabo nur locker mit de Wasserleitig verbunde isch und mer wahrschindilch es Trampeltier irgendwo im Stammbaum hät wie ich, denn chas guet sii dasmer a das Lavabo anechunnt und sich das denn vode Wasserleitig löst.
Und, ja, au in Barbados gits öppis womer Wasserdruck nännt.
Und das Wasser, das sprützt denn use.
Und wänns Sunntig Morge am 7i isch chamer ebe nöd eifach öpper go wecke.
Also hangt mer foif Minute überem Lavabo und versuecht s' wieder z' verbinde mitde Wasserleitig, und mer wird liecht nass.
So ganz bizli.
Mer fühlt sich au nöd liecht blöd mitem Wasserstrahl im Gsicht, und erfrischend isches au totälscht.
Machi glaub wiedermal.
So us Freud.
Chamer irgendöpper bestätige das all so komisches Züg erläbed i irne Uslandufenthält?
Suscht machi nemmlich schomal en Termin bimne Psychiater Diheime womich untersuecht weni heichume ^^ Love Aline Ps:
Regina, üeb dich in Geduld, in Thailand chani nöd immer Blogs schriibe :O ;) water, beards and german Flüssends Wasser.
Ich weiss nöd, aber Dihei, det schtelltmer de Wasserhahne a und es chunnt flüssends Wasser use.
INNER.
Und daa, mann, schtellts paar mal am Tag eifach ab und ich wird ’s niiiiiemeh für sälbschtverschtändlich näh das Wasser usem Hahne chunnt.
Oder usde Wc-spüelig.
Will, es isch ja scho so das Fraue nur Parfüm und Blüemli vo sich Gänd aber Spüele isch ebe gliich e gueti Sach.
Gseht amigs Lässig us wänns Wasser nöd lauft und all liecht Verchlämmt umelaufed weil toilette unbrauchbar^ Hmm, was isch suscht no so los?
Am Friitig hani dörfe mit minre liebe Mitschüelerin soen Platz wo voll mit Holz gsi isch ruume und ich schwöre ich ha gschpührt wie en Bart het wele afange wachse bi so vill männlicher Aktivität, aber er hät denn wieder ufghört nach paar sehr meitlihafte Schrei wo vo paar chrüchende und chrabbelnde Gschtalte usem Holz wonich gad umetreit han usglöst worde sind.
Isch de Wahnsinn gsii.
Ach und es isch soooo erfüllend Englischsprächende dütschi Wörter biizbringe.
Nüt Schöners als wenn eim öpper voller stolz aschtrahlt willer s' erschtmal„ Arschbacken“ richtig usgschproche hät.
Am Wuchenend bini am Schtrand gsi( für all wo denked ich seg i de Ferie:
NOT TRUE!
Wäni eimal i de Wuche an Strand cha hani Glück gha ^^) uuuund ha paar Föteli aghänkt ;) Love Aline Aline the fish with friends birthday with cherry on the top erschte Geburtstag im Ussland, yaaay!
isch weder so schlimm no so toll wies tönt, je nach Asichtssach, isch eifach Geburtstag :) und da Geburtstag immer guet isch, chunnts nöd würkli druffah womer isch.
mer sind uf min Wunsch( liebi a Geburtstäg, mer cha all umekommandiere und zwinge öppis z' undernäh wos nöd würed, hähä) einehalb Stund ane Beach gloffe, und es hät sich sowas vo glohnt:
tolls Erläbnis isch gsi womer eus am Strand sind go umzieh( vilicht chli unverantwortlich gsi eifach so ines Palmewäldli mit Tüechli bewaffnet.
) und nacher en Kokosnussverchäufer cho isch und eus hät wele sini" coconut with crushed ice and ananas and strawberries and milk and you can have it with with crane sugar and on the top, there is a cherry and you can have it small, medium and large, with a cherry on the top, oh and you can have it as a cocktail with rum or even without, and then there's a cherry on the top"( kei Ahnig waser mit sim Chriesi gha hät, das ischem mega wichtig gsi.
) und mer sindem all mega dankbar gsi für die Präsentation aber es het eus nameh gfroit wämmer nöd grad versuecht hetted s' Bikinioberteil underem Badtüechli zuemache( und ja, das ISCH kompliziert).
er hät eus dänn agschtrahlet und gseit" my office is over there", uf zwei Schtüehli und drü Kokosnüss unden Chüelkontainer ide Grössi vomne eher ärmliche Picknickchörbli zeigt( kei ahnig wiener all die cherrys det inebringt) und isch mit erhobenem haupt devomarschiert.
mer händ denn all Coke Zero trunke a dem Namitag.
ich vermiss euch!
love Aline homesickness and music-troubles mit Heiweh ha isches so e Sach.
ich cha nöd behaupte dasi nie Heiweh han, aber wänn dänn nöd in" Ichwillentwederheiodersterbe"-manier.
vill schlimmer.
ich fang a komischi Musig lose.
uuuuund i ha Heimweh nach de Bärge nach de Schoggi und em Wii( ähm, ja.
) nach de Wälder nach de Seä und nachem Schneheheeee und i bi wiit wäg vo Diheime, ide Stadt woni nöd wot siiii( ich glaub grad sälber nöd dasich das Lied gang go google zum de Text fertigschriibe) verlore i so viune Lüüt woni ni Ma gseeeh( nicht wahr!
) oh Gott, ich loses gad uf Youtube.
ich bi schlimm dra :O isch eigentli sogar no es schöns Lied.
haha.
weiss nöd was passiert isch, aber siti da bin het igendwas i mim Chopf min Musiggschmack zerstört.
ich..
Moment, ich lose grad es anders Plüsch Lied.
häääbs guet, u häb mi i dim Härz fehescht häb Soohorg u was immer wird siiiiiii u gloub a di, u häb echli Vertroue aso, wiiter im Text.
min lädierte Musiggschmack.
ich lose nurno Taylor Swift( WHAT?
) und cha mittlerwiile all Lieder uswändig.
ich weiss nöd was passiert isch, ich schwöre!
vilicht fangi ez auno a Plüsch lose, aber dänn musi mi im Dezember me chirurgische Iigriff underzieh womer en neue Musiggschmack iipflanzt.
isch glaub d' Beiiflussig vode Amerikanerine wo schtändig Jusitn Bieber laufe lönd.
dem bini nöd erläge und ich verspriche, das wird NÖD passiere!
so, hami gfange, ich lose Coldplay.
miss you Aline ps:
wasi würklich sehr vermisse isch schwiizer Schoggi.
die Schoggi da schmöckt wie wämmersie en Monet zum tröchne id Sunne gleit hetti und nacher no bache, demit sie au ja brösmelet.
und antschtatt Cacco tüends glaub eifach bruune Zucker ine, gaat gar nöd wie süess die Schoggi isch.
ICH WILL SCHWIIZER Schoggi!
( sogar d' M-budget Schoggi isch besser als was da überchunnsch.
) Flipflop, oh my flipflop öppis schrecklichs isch passiert.
ich ha mini Flipflops am Schtrand vergässe.
und, ja, lached nur, ihr Schwiizer mit flüssend warm Wasser und kakerlakefreie Chuchene, das isch e Tragödie!
erschtens.
ich ha die Flipflops ufrichtig gschätzt.
sehr gueti Kumpane gsi.
händ mi scho dur villi warmi Summertäg treit.
und sitmer zäme ide Karibik gsi sind..
wer cha die Flipflops ersetze?
wer beschützt mich jetzt vorem ekelhafte Gfühl, barfuess inere dräckige Duschi z' schtah?
wer beschützt mich vorem na ekelhaftere Gfühl wenn mer bemerkt das s' Abflussrohr es Loch ide Wand isch wo direkt nach veruse füehrt, was nach churzer überleggig bedütet das alles Chrüchende und Chrabbelnde cha inecho wänns Luscht hät und mir id Zäie bisse?
wer erschlaht mit gekonntem Chlapf di riesige, fascht untotbare Kakerlake?
wer bewahrt mini Füess vorem sichere Hitzetod Wänns wiedermal drühundertuusig Grad heiss isch wie jede Tag?
säg mer, WER( ich weiss, di andere Flipflops woni hüt Namitag kauft han, aber trotzdem)?
hach.
e Tragödie, ich säges ja.
ich ha e Gschäftsidee.
ich mach en Zoo uf, i eusere Chuchi.
det häts all mögliche Tier!
es hät Kakerlake, es hät Müüs, es hät Tuusigfüessler, all mögliche Ameisisorte( ja, es heisst Aneisi!
es isch min Blog, ich beschtimme d' Grammatik ^^), ab und zue Vögel, Chatze..
es isch e wahri Artevielfalt!
d' Chatze liebi bsunders, wänns mis mit vill Liebi vorbereitete ässe aknabberet, und wämmer dänn id Chuchi chunnt no so lueged, so" hät besser usgseh alses gsi isch".
dummi Viecher.
ahja, und ide Stube vom grosse Huus ufde Base, det chamer auno en chline Usflug heremache will dete häts ide Lampe es Vogelnäscht mit brüetende Vögel.
nei, zu dene Vögel dörfi nöd sarkastisch sii, die liebi ufrichtig.
isch oberschnusig, ihres Näschtli :) ha fascht afange brüele wo igenden ignorante Mänsch s' Näscht entfernt hät, am letschte Friitig.
umso meh hät mi gfroit das hüt scho wieder chlini äscht und Gresli ide Lampe hanged.
you can't stop the birdies, muahahar!
ich sött schlafe.
merktmers, hä.
haha.
love Aline hills on a beach mini Wält isch grad sowas vo is Wanke grate.
mer sind am Strand gsi und det häts zwei Amerikanerine gha, so umdi 20gi, hübschi Gsichter, langi Haar, Stringbikinis.
( ja, ha au gmeint nur de Borat und anderi Schwuli träged Stringbikinis, aber vilicht bini au eifach nur behüetet ufgwachse ^^).
und ich schwöre, ihri schöne ärsch sind 1. identisch und 2. unecht gsi.
sit wänn chamer sich de Arsch ufsprütze?
shiiiiiu!
wämmer sini Brüscht und sin Arsch mit Silikon ufpimpt hät söttmer eifach eis beachte.
NÖD Föteli mache womer id Luft gumpt.
es gseht totälscht gruslig us wänn sich nüt bewegt, usser vilicht d' Haar.
und ja, ich hans agschtarrt und es tuetmer au Leid, aber isch nöd andersch gange.
und ich ha Mitleid mit allne Schtüehl wo die zwei eigentlich sehr hübsche Gschtalte je werded druffsitze.
was hingäge wahrschindlich rächt luschtig isch, wänn di im Club eine begrabscht chasch devo usgah daser sich d' Hand verletzt wener eim ufde Arsch haut.
nöööd schlächt.
ich ha gad Mitleid mit eus wiibliche Gschöpf wo immer s' Gfühl händ dasmer nöd gnueg sind und das igendwas na chönnt besser sii und dünner oder grösser oder chliner oder ründer oder eggiger und es paar Jahr schpöter dänn umgekehrt.
liebi Modemacher, Heftlischriiber und Schönheitsideal-setzer, lönd eus doch eifach Fraue sii.
merci.
ahja.
mer händ en Frosch ide Duschi.
Kommentar vo minre Mitbewohneri us Kalifornie:
he watched me showering without sayin' a word, and in the end, after he got an impressiv show of me washing my hair, he didn't even pay for it!
Sackratte!
( das hät nöd sie gseit, so hochschtehendi dütschi Wörter hanere nanig chöne biibringe, sie gnaged na ade Ussprach vo" Arschbacken") hüt ischer imne Karton usem Huus gschmisse worde.
elendi Giizgnäpper, die Frösch.
love Aline orphans, rain, changes di erschte Weisechinde womer eus drum kümmeret sind d' Chätzli wo da wohned.
d' Mammachatz isch Matsch und jetzt sinds ganz ellei :( isch trurig.
ha gad entschiede das i minere zuekünftige Wg mit Liania und Regula * usW. Chätzli werded vorhande sii, und eis devo wird Albertus heisse.
* Namen von der Redaktion geändert was gits z' verzelle.
am Sunntig bini Füfehalb Schtund im Gottesdienscht gsi und gäg de Schluss hani mer überleit ufde Schtuel z' schtah und z' säge das grad jeglichi Part vo mim Hirn explodiert sind.
mues amerke, es sind zwei Gottesdienscht nachenand gsi, an und für sich sinds nöd schlächt gsi.
nur ungwohnt.
und luut und LANG.
am Samschtig simmer 1 Schtund zude beach pilgeret worufs dänn agfange hät rägne, ha-ha!
was suscht... ah ja.
ich will Schäl alegge!
und Stiefel!
und e Läderjagge!
ich weiss, isch sehr befremdend, sogar für mich sälber, aber ich vermisse de Herbscht.
has satt drümal am Tag z' dusche( nachem ufschtah, nachem schaffe, vorem is Bett gah) und gliich immer s' Gfühl ha ich seg schweissgebadet, und ich fürchte mich jetzt scho vorem Gfühl wieder Jeans azha.
ich han jetzt... Achtung:
3 Mönet kei Jeans meh agha.
haha!
ich wird tuusig Tod( Töder?
Tode?
WIESO gits kei schwiizer Grammatik?
) schterbe wäni mich wieder mues i die Teiler quätsche.
und wahrschindli wirds gschlossni Schueh träge au nöd so romantisch wienich mir das grad so usmale, wahrschindlich sind mini Füess durs Flipflop träge igendwie usde Form gheit.
und high heels, hahaaa, ich wird Wahrschindli zerscht 9 Täg müese Dihei üebe bisi wieder cha id öffentlichkeit mit high heels.
und last but not least, not least at all, first of all, over all, above all:
Gott hät grad mis ganze Läbe ufde Chopf gschtellt und mini Wältasiicht gänderet.
ha.
und ich lieben vo ganzem Herze defür :) ich vermiss mini Liebschte, wirdich immer, und ich freu mi so euch wieder z' gseh.
love Aline Thailand, Pfluderbread and Paranoia nurno drüehalb Wuche bis mer uf Thailand gönd :D freu mi so!
mer gönd a zwei verschiedni Ort.
ein Monet simmer in Bangkok und schaffed det inere Mission mit Chind und dänn no en Monet in Chiang Rai( ganz im Norde vo Thailand) imne Waisehuus und suscht chli ufde Schtrasse :) ich hoff so dasmer d' Chance händ Gottes Liebi a die Chind wiiterzgäh!
winzige Themawächsel.
all diejenige wo schomal für es Ziitli wiiiit weg vo Dihei gsi sind und gern Brot händ chönd mich mit Sicherheit i mim Leid beschtätige:
es git kei guets Brot da äne.
ich cha kei Toast me gseh!
oder suschtigs Pfluderbrot!
Pfluderbrot, JAWOHL!
ich ha kei Ahnig wie genau Amerika s' so wiit bracht hät ohni richtigs Brot z' ha, es isch grauehaft.
neus vom Zoo, im Schpüelbecki wohned verschiedenschti Frösch, sie beobachtet immer gnauschtens obmer au richtig abwäscht, sehr nützlich, ja.
was suscht, was suscht.
ah ja, euse Chüelschrank musich mit de Weltgschicht teile, willer so lieblich isch:
Ich bimer ziemlich sicher gsi das das rote ide Schüssle Tintefischinnereie sind, aber mini Mitbewohnerin häts zum Znacht gässe und gseit es schmöcki nach Spaghetti Bolognese.
luschtig, ich ha immer gmeint Tintefisch schmöcki nach Fisch.
d' Babybüsis entwicklet sich prächtig, sind herzigi chlini Fellbölle am werde.
heissed Captain, Moe und Tina.
d' Tina hät liechti Paranoia/ isch chli gaga, und bis geschter hämmer nöd gwüsst wieso.
und denn hät sich offebart das klein Tina en babyboy isch, und es isch nur verschtändlich dasmer gaga wird wännmer als Bueb Tina gnännt wird.
haha.
Tina.
en schöne Spruch womer wichtig worde isch und ich will daser dene wo mir wichtig sind öppis bringt:
You can't reach for anything new if your hands are still full of yesterday's junk.
think about it.
love and miss you Aline Trees And interaction How to cut a tree in barbados:
just kill it.
So you don't have to cut it again too soon.
Sind letscht Wuchenend in Bridgetown gsi, Hauptstadt vo Barbados.
Vo verschiedenschte Mänsche agschproche worde, wie immer.
wie scho mal gseit, wenn wiiss bisch chasch usgseh wie en Bäse, es spricht di pro Tag mindischtens ein Mänsch azüglich a, nöd uf di gueti Art, ufd Ohgottichwechsledennmaldstrassesiite-art.
in Bridgetown isch denn aber ächt de Wurm drin gsi.
Zerscht het eine Gäld wele, und woni nei gseit han heter de Abschtand zwüsched eus uf öppe 3 Zentimeter reduziert und hät langsam, gaaanz langsam sin Finger erhobe unden richtig mis Gsicht bewegt( kei Ahnig waser hät wele, nasegrüble, Auge usstäche, eifach mal alange).
ich bin dänn weggange.
fremdi Finger im Gsicht sind na nie so ganz miis gsi.
na en Tipp vo minre liebschte Mitschüelerin Justine, wännmer anen Märt chunnt und mues frage was d' öpfel choschtet und d' Märtfrau seit nüt und sitzt nur mitme" duintressierschmichsowasvonöd" Blick ume und näbed dir versuecht eine Gäld vo eu überzcho, dänn dreied eu NÖD vode Märtfrau weg.
sie wird hässig.
sie schtaat dänn uf und fangt ah eim z' beleidige.
wänn dänn gliichziitig eine probiert mit sim Finger Wasweisich i dinre Kollegin ihrem Gsicht z' mache isch das rächt schtressig und unagnähm.
zum das Ganze dänn no toppe, so s' Minichriesi ufem Chriesi ufem Rahm ufem schoggiglace, simmer dänn uf soen Platz wos hübsch und lässig isch und e Band musig macht.
es isch denn en ziemlich grosse Barbadianer( haha, ich cha mi immernanig demit abfinde das das so doof Tönt) uf mich zuecho und hät i einere Ernschthaftigkeit gseit" no white people allowed here.
" Stilli.
mini Auge werded öppe so gross wie Hüehnereier( iiih die Vorschtellig, ufhöre).
sis Gsicht unbeweglich.
ich fang a i mim Chopf s' Chinderlied" mini Farb und dini" z' übersetze( okay, das hani nöd würkli gmacht, aber im Nachhinein wärs na e gueti Idee gsi) und dänn fangter a über s' ganze Gsicht schtrahle und seit" i'm just kiiiiidding" und git mer e herzlichi Umarmig( minre Meinig na zu herzlich für öpper womer sit 7nehalb Sekunde kännt).
Humorvolli Mänsche, die Barbadianer.
ja, sovill zu dere Wuche :) chunnt na meh morn oder so.
love Aline whatever whatever it won't rain forever letschti Wuche vode Lecturephase( Ziit woni Schuel ha).
eees wird harzig.
langsam hani gnueg Schuel gha :) letscht Wuche simmer ines Behinderteheim gange, was niemert gseit oder agmerkt hät, vorallem hät niemer gseit oder agmerkt dases es Heim für so schwer Behinderti isch und dases chönnt verstörend würke.
hani dänn sälber usegfunde.
ja.
s' erscht Mal im Ufenthalt s' Herz broche.
weiss eigentlich nöd wasi söll drüber schriibe.
ischmer eifach bewusst worde wer drunder liidet wänn es Land nöd so wohlhabend isch.
es isch grundsätzlich nöd di normal Bevölkerig wo mues uf Schtrasse fahre wo nöd so perfekt usbaut sind wie eusi, oder öffentlichi Verchehrsmittel benutzt wo s' höchschte Level a Pünktlichkeit in öppe mit de Sbb bim erschte grosse Schneesturm vergliichbar isch, oder wo nöd so vill verdiened dases all Jahr ines all inclusive Hotel chönd.
sondern Mänsche wo sich nöd chönd wehre, wo kei Chance händ uf Besserig wills ihres Liide nöd i Wort fasse chönd.
wo i überhitzte, stinkende Rüüm müend ligge, de ganz Tag, ohni abrachti Medikament, Therapie oder Versorgig, det ligged i ihrem Erbrochne, det ligged i Angschtzueschtänd und niemer nimmt Notiz vonene, es Chind mitme Wasserchopf wo imne wohlhabende Land vilicht es meh oder weniger normals Läbe chönnt füehre, det wos isch aber nur de ganz Tag unbewegt im Bett liit, aphatisch ad Decki starrt.
und Barbados isch eini vode wohlhabendschte Insle ide Karibik.
und d' Karibik isch gröschteteils nöd so schlächt dra mit Armuet.
und i all dem weisi das Gott die Chind liebt und das d' Ziit chunnt woners wird zu sich näh und alles Liide verbii isch.
und trotzdem brichts eim s' Herz.
am Ziischtig i zwei Wuche flügemer uf Thailand.
heisst, am zischtig flügemer ab uf New York, det chömemer s' Visum über für Thailand und bliibed für drü Nächt, denn flügemer über de Nordpol uf China, hend det 19 Schtund Ufenthalt und denn flügemer uf Bangkok und chömed am Sunntig a.
wämmer würed schwümme wäremer wahrschindli schnäller, aber ha ghört das Salzwasser schlächt für d' Haar isch.
und ich ha eigentli nüt gäge paar Täg Normalität und Starbucks in Nyc.
Mann, de Post isch ez wahnsinnig deprimierend.
öppisguetsöppisguetsöppisguets... ähm... pffflrrrrr.
mini Fingernegel gsend u gsund us!
okay, es falltmer gad nüt ii.
au wänn de mit de Fingernegel rächt wältbewegend isch, ICH WEISS!
vermiss eu.
love Aline caves and other positives positive Blog, positive Blog!
ja, ich bi us de Versenkig usecho.
haha.
sind am Wuchenend ine Höhli," animal flower cave".
animal flowers sind Anemone.
ich weiss ez wieso de Nemo so Müeh hät Anemone usspräche, will de Nemo ja eigentlich Englisch redet, und in änglisch Anemone ächt s' bescheuertschte Wort EVER isch.
änänämie.
haha!
änänänänämie.
kei Rücksicht uf Fisch mit chlinere Ghirn, di änglischsprächende, unglaublich.
nei, aso uf all Fäll.
mer sind zu dere Höhli gfahre, mitem Bus, ha Es video usem Busfänschter gmacht, mer sind wiedermal nur sehr knapp em Tod entrunne, will Ernschthaft, ich weiss nöd wieso' s nöd meh Unfäll git uf Barbados, sie fahred wie wänns fürs Risiko zahlt würded.
und dänn simmer zude Höhli cho und, eifach so schön.
het sozäge en" Höhlepool" gha womer drin sind go schwümme und s' isch eifach schön gsi.
no gnau ei Wuche bismer uf Thailand gönd!
freu mi so!
es isch so Ziit zum Ga, ernschthaft.
de Moment wo hunderti vo Chäferli i de Chuchi umechrüched und es isch der eifach nur egal, de Moment bisch z' lang in Barbados gsi.
ich chamer gar nüme vorschtele wies isch warm z' dusche( isch ez dänn drü Mönet her), imne Bett z' schlafe wo en Gitterroscht hät und nöd e Matratze ufem Bode isch, uszgseh als würsmi intressiere wieni uf anderi würke( ja, ich bi sehr nachlässig mit mim Usgseh, di gröscht Aschträngig woni undernime isch d' Bei rasiere und Haar strähle) und überhaupt.
und weiss eigentlich nöd vowoh ich de gedanke nimme dases in Thailand andersch wird, s' Einzig wo in Thailand andersch wird isch dases kei richtigi Wcs hät, HAHA!
also so als vorbereitig, wänich im Dezember heichume, sind nachsichtig mit mir und verurteiled mich nöd wäni mi jedes mal wienes chlises Chind freue wäni inen Ruum chume wo nöd vo Insekte bevölkeret isch oder mich de ganz Tag uf d' Duschi freue oder ufs Bett.
aber ganz ehrlich:
ich bereus keis bitzli die Erfahrig z' mache.
es ischs so wert.
vermiss euch!
love Aline Bin grad so dankbar dasmer ide Schwiiz jetzt doch mal no gäge Mänschehandel versueched vorzgah.
hett vilicht eifach de Artikel nöd sölle uf 20minute.cd läse.
det chamer Läserkommentär hinderlah.
Sache wie, HA!
Mänschehandel!
Kriminalität wird höcher ide Schwiiz!
GrÄnze SCHLÜSSE!
isch Gränze schlüsse eigentlich immer d' Lösig?
mer müend mal ufhöre s' Gfühl z' ha das mer niemer bruched, nur eus sälber.
es git nöd nur d' Schwiiz.
mir sind nöd di einzige Mänsche wo Recht händ uf Wohlstand und Sicherheit.
bedänkliche Vergliich.
isch s' gliiche wänn di Eine, vomirus, chrankehuusriif prüglet und s' Portmonnaie schtielt wie wänn di eine us dim Heimatland entfüehrt, vergwaltiget, verprüglet, dich a sini Kollege wiitergit, wo dich vergwaltiget, mal elei mal all mitenand.
du systematisch broche wirsch, psychisch zerschtört wirsch.
eini vo dine Liidensgnossine vor dine Auge ermordet wird will sie hät wele flüchte.
und dänn a Manne verchauft wirsch, bis zu 30 Mal pro Nacht.
ich erfind das nöd.
das passiert verdammt nomal jede Tag.
ich will nöd säge dases nöd schlimm isch usgraubt z' werde.
jeglichi Form vo Gwalt isch schrecklich und cha würklich erschütternd sii.
vilicht nöd de bescht Vergliich, oder scho?
oder über d' Amerkig das d' Lösig vo Mänschehandel betreffend Prostituierte cha igränzt werde wänn Prostitution verbote wird folgendermasse kommentiert wird:
( nei, sicher gits nüt uszsetze!
Prostitution förderet Mänschehandel, aber wänn d' Parteie iiverstande sind, dänn isch das grächtfertiget!
) weiss nöd, mich bringt das echt zum brüele.
mer händ das Jahr meh Sklave uf de Wält als jemals zuvor, hauptsächlich Sexsklavinne.
Mänschehandel wird dur Prostitution gförderet, das isch en Fakt, kein Diskussionspunkt.
Hauptsach mir Riiche händ s' rächt zum Sex chaufe?
schehrts demfall niemert das Täglich Fraue entfüehrt, systematisch zerschtört, vergwaltiget, verchauft werded?
imne Land wos nöd känned, behandlet wie Tier, verchauft wie War?
will, Gott bewahre mir würed bevormundet?
es isch Ziit d' Auge ufzmache.
mir chönd nöd alles ha.
wämmer Grächtigkeit wännd denn müemer ufhöre uf eusne Privilegie z' beharre als chöntemer nöd ohni die Läbe.
s' Läbe vonere junge Frau isch wichtiger als d' Befriedigung vomne x-beliebige Maa.
mer müend eus bewusst werde das euses Handle Konsequenze hät.
und mer müend öppis ändere.
Lüüt uf Mänschehandel ufmerksam mache.
Möglichkeite finde öppis z' ändere.
bäte.
gottes herz bricht über dem und es sött euses Herz au bräche.
brichts dis?
New York, Beijing, Bangkok Central Park Letschte zwei Täg in New York verbracht.
Positiv a drü monatigem Läbe inere karibische Hütte isch d’ Wahrnehmig vomne eher billige Hotel in Queens.
Luxus!
Kei Kakerlake, kei Dräck, warms Wasser, e Bettdecki...
ich bi uf Wolke sibe gsi.
Zu New York..
du weisch du bisch in Queens wänn e Frau d’ Windle vo ihrem Chind im Bus wächsled, i ständigem Singsang, stiiink oooh my gosh you little stinkystink, you.
Wär herzig gsi wänns nöd gstunke hetti.
Tag eis simmer eifach dur New York gloffe, Sightseeing, Shopping... Es paar Erchänntnis.
Niemeh Städtetoure mit Converse.
It freaking hurts.
American Muffins sind so gross wie es Chliichind.
Hot Dog Verchäufer sind di nettischte Mänsche vode Stadt.
Im Subway findtmer Mänsche wo besseri Stimme händ als d’ Teilnehmer vo jedere Dsds Staffle.
Und.
Starbucks, Burger King etc. händ Kalorieagabe näbed de Menülischte.
Chline Tipp:
Finger weg vom Salat im Burger King.
Es Menü mit Burger und Pommes hät gliichvill Kalorie( HAHA!
New York isch.. toll uf ei Art.
Wämmer vo Dihei bewusst wett Sightseeing mache.
Wämmer grad vonre drümonatige Schuelig über Glaube, Armuet, Ungrächtigkeit chunnt, ischs wie en Schlag is Gsicht.
Du laufsch dur d’ Strasse und alles isch voll mit Lüüt, aber niemer isch würklich griifbar.
Es isch wie wännder es grosses nüt entgägelauft.
Am Strasserand sitzed Obdachlosi, teilwiis mit gsundheitliche Behinderige mit ziemlich krassem Usmass, wie kei Bei, es verbrännts Gsicht.
Und praktisch all stampfed verbii.
Muss schaffe. Muss shoppe.
Muss Föteli vo mir sälber bim Times Square mache.
Muss Muffin grösser als mis Hirn ässe.
Bi überfordered gsi.
So vill Oberflächlichkeit, und am ändi vom Tag bisch voll drin.
Es isch nüme erschütternd wenn en Obdachlose am Strasserand sitzt.
Es isch eifach.
memorial Am zweite Tag simmer zum 9/11 memorial.
Es isch so surreal.
Du schtahsch det, und ich erinnere mich no a de Tag wos passiert isch, und es isch eifach.. unvorschtellbar.
Drütusig Mänsche, eifach weggwäsche, innerhalb vo Stunde.
Und es sind plötzlich nöd eifach nur Näme, es sind Mänsche.
Vätere, Müetere, Töchtere, Söhn.
Und es sind plötzlich nöd nur die drütusig Opfer, es sind all Soldate wo im druffolgende Chrieg ihres Läbe verlohre händ, es sind all Iraki und Afghane wo ihres Läbe verlore händ, es sind all die Familiene wo usenandgrisse worde sind.
De ganz Hass, di ganz Verzwiiflig, Truur und Angscht.
Mer sind e Schtund det gsi, im Gebät, i Truur und i Hoffnig, das öppis cha drus entschtah.
Däänn isch wiitergange uf de ewige Reis.
Plant isch gsi, vom Jfk uf Peking i 13nehalb Stund, det en 19stündige Layover im Flughafe und denn 5 Stund uf Bangkok.
Flug hät denn zwei Stund Verschpätig gha was zum grosse Säge gfüehrt hät dasmer imne würkli nette Hotel in Peking übernachtet händ( Gott hets guet gmeint mit eus.
Die übernachtig häts gäh wäg de zwei Stund Verschpötig und di einte händ ihre Aschlussflug uf Bangkok wo grad direkt gange isch verpasst, drum händ mir wo eh en Rieselayover gha hettet eifach auno gad Dörfe is Hotel :)) s’ Flugi isch volle Chinese gsi, und mein Gott, entweder känned die sich all oder sie händ sich all känneglernt uf dem Flug.
Riese Gschnäder, unglaublich.
Z’ ässe gits Riis mit Schwein, naja.
Wär na gange wänn de netti Herr näbed mir nöd gässe hetti als heter sit zwei jahr nüt meh übercho und nie glernt ohni schmatze z’ ässe( was Wahrschindli so isch.
zum Zmorge seafood oder Riis mit Poulet, im Hotel namal Znacht, Riis mit Tofu und zum Zmorge, jawohl, Riis mit Tofu und anderem Schischigaga.
Denn im Flugi uf Thailand, drümal döfeder rate, jawohl, Riis mit Poulet!
Ich iss niemeh chinesisch.
Ernschthaft, so schlächt ischmer na fascht nie gsi.
Jetzt simmer in Bangkok, und es isch unglaublicherwiis heisser und füechter als in Barbados.
Has sälber au nöd so ganz glaubt aber es isch anschiinend möglich.
Mer händ so als Akunftsgschänkli a ywam Thailand schomal d’ Sicherig vom ganze Huus useghaue idem mer eusi Adapter iigschteckt händ( gmüetlich gsi im Dunkle, huuu).
Sind ez imne klimatisierte Ruum( wämmer i de Nacht frührt, nur s’ Zimmer verlah, denn wirdmer brötlet).
Euse Plan für die Wuche gseht so us.
Hüt hämmer Ifüehrig i Kultur und Wasauimmer und e Stadttour, morn au Stadttour und denn de Rescht vode Wuche bsuechemer elteri Lüüt us de Slums.
Freumi :) Love Aline Ps:
Ziitunterschiid vo Barbados zu Bangkok:
12 Stund.
Nice!
Thailand, Thailand tuctucsit 4 Täg simmer jetzt in Bangkok.
und zum Iischtiig:
ich liebe Thailand!
ich ha zwar no fascht nüt gseh, aber es git Länder und Lüüt die liebt mer eifach, so usem Grundsatz use.
es isch unglaublicherwiis heisser als in Barbados und ohni airconditioning wär glaub de sicheri Hitzetod de Fall.
12 Schtund Ziitunterschiid sind nöd so de Wahnsinn, di letschte paar Täg bini am 4i oder 5i Wach gsi.
aam erschte Tag hämmer Ifüehrig id Thaikultur gha, und öppe en Drittel devo isch di genaui Awisig und Trocheüebig vode Benutzig vo squattypottys( herzige Name füres Plumsklo) gsi.
sehr hilfrichi Tipps wie:
no jumping( gottseidank händs das gseit, s' erschte woni normalerwiis mache;
en schöne Gump) no sitting on the hole( nei au so öppis) don't expect to be a door everywhere( Oh.
My.
Goodness.
) mer lernt mit Mänsche i eim Ruum z' läbe und di einzig Phase vode Trännig isch wänn öpper is Bad gaat.
überraschenderwiis hani kei Mordglüscht entwicklet, ich bi stolz uf mich.
s' ässe isch de Wahnsinn, au wänn min Riiskonsum beängschtigend isch, aber ehrlichgseit lieber s' ässe da als in Barbados.
Peanutbuttersandwiches gönd eim meh ufd Nerve als Riis.
wennmer z' sächste Znacht ässed imne Restaurant choschtets umgrächnet 10 Franke, was rächt toll isch.
de letscht Tag und bis am Sunntig helfemer inere Organisation wo sich um alti, teilwiis vergässni Lüüt kümmeret, ihne Arbet und es Iikomme, Gmeinschaft und d' Möglichkeit Gott känezlerne git..
eusi Ufgab isch nöd so wältbewegend( Stoff schniide, haha) aber bi eigentich froh ume nöd so oberextremi Ifüehrigswuche.
nächscht Wuche fangemer a direkt mit Lüüt zämezsii, was denn lässiger aber au Schtränger und teilwiis erschütternder isch.
love Aline lasting memories mer sind s erscht mal so richtig anen Iisatz gange :) es isch eifach nur de Wahnsinn gsii.
mer sind inen Slum gange( womer d Wuche vorher ufgruumt hend) und sind chli duregloffe woruff us allne Egge Chind cho sind wills gwuesst hend dasmer mitne spiele wennd.
und so arm die Chind au sind, sie sind mer so vill riicher vorcho als Chind woni Diheim gseh, glangwiilt am Handy sitzed und ihre Facebookstatus aktualisiered und bilder vo bruelende Emofraue ufeladed mit depressive Spruech denebed.
nei, noed all Chind sind so Dihei, gnausowenig wie all Chind i Slums eifach nur zfriede und gluecklich sind, aber de Kontrascht hauts der gliich umd Ohre.
mer sind also imne chliine Gmeinschaftsruum vo dem Slum.
12 Chind, oeppe 4i bis 10i, sind vor eus det inegwuslet und hend, Achtung, d' Bletter und Gueselzuegs wo umeglege isch ufgrumet demit mer uf suberem Bode choend sitze.
ja, ich ha s' erscht mal fascht Traene ide Auge gha, ich gestehe.
die Chind sind soooo klar Gottes Chind, mer isch nanie so klar gsi wieso Gott seit das sis Riich fuer Chind gschaffe isch.
so voller Liebi und Fuehrsorg.
sie hend es uh chlises Meitli mit debii gha und all hendsie behandlet als wersi s choschtbarschte wos hend.
sie hetne ade Haar gschrenzt und ich ha ide Gsichtli gseh dases wuerkli weh gmacht het.
und die einzig Antwort druff isch gsii dases sich befreit hend zum sie nacher nameh knudle..
en chliine Bueb het sini Babyschwoeschter umetreit als wersie es Schtuck reins Gold und hetsie noed usde Hand geh..
mer hend zersch so oeppis wie" lueged noed ume de Fuchs gaat ume..
" gschpillt und wos denn afange hend voellig duredreie vo all dem Ufregende hemmer gseit sie doerfed oeppis male...
ich ha eigentlich denkt dasmer paar Chind muend speziell unterhalte wills noed choend stillsitze und zeichne.
aber nei.
chum hend Stift und Papier gseh hends afange umetanze und lache wills sich so gfreut hend.
es chliises Meitli isch immer noech zu mir anegsesse und het schiinbar zuefellig aglehnt oder so.
d' Chind sind all eher zrugghaltend aber sie choemed immer go zeige wases gmacht hend demit mer denn i eusem brochne Thai seged es seg wunderschoen demits denn choend eus aschtrahle und bizli uslache abem Wort womer so komisch seged.
wos denn Ziit gsi isch zum Heigah isch s' chline Meitli wo immer nebed mir blibe isch weggloffe, churz schtah blibe, dreit sich um und schickt mer es Luftkuessli.
es toent nach nuet.
aber das isch die herzigscht Geschte womer je oepper zeigt het.
es isch noed nur eifach und laessig und trallala, will mer noed cha ignoriere das die Chind in Armuet lebed, paar vonene kei Geburtszertifikat hend und drum noed id Schuel choend oder jemals s Land verlah choend oder staatlichi Unterschtuetzig werded ha.
oder dasmer keis Wort verschtaht.
aber ich wuerd die Erfahrig nei bereue.
und ich cha nur jedem empfehle sich demit z beschaeftige und sich vilicht en Ruck z geh und en Missionstrip zmache.
mer denkt vilicht mer vertraegt all das Elend noed, aber s' Elend isch da, egal ob mers ez gseht oder noed.
und wenns ja eh da isch, werum noed versueche s' es bitzli besser z' mache.
love Aline this time it's serious also, mer sind ez in Mae Sai acho( nöd Chiang Rai wie agnoh, nur sehr nöch det.
nach 12schtündiger Busfahrt.
und es tönt so grauehaft wies isch, trotz Oberluxusbus mit eigenem Bildschirm und the hunger games und Snacks all 5 Minute( wieso chönd Asiate sovill ässe??
will, imne Bus schlafe isch unmöglich und unbequem.
all Schtund wachtmer uf, weles Endi vomim arme Körper isch dasmal igschlafe, ah, s' Bei, gschpüri nüme, ja demfall, schlafemer wiiter.
aber dänn, nach wieder enre Schtund, denn bewegtmer s Bei gliich und, aaaaargh, alöskfjaölsdf, Bei stiiiiirbt.
mer sind am halbi Achti am Abig abgfahre, het Znacht geh, denn hets Cola geh, denn sind die vode weschtliche Welt go schlafe und d Liechter verlöscht und am zwei am Morge sind d Liechter wieder agange demit die vode öschtliche Welt chönd zmitzt ide Nacht Riis ässe.
oder so.
magmi nöd so dra erinnere, bi demit beschäftiget gsi underde Decki Luft überzcho.
dänn, am Sächsi weckeds eim wieder uf zum Schoggisojamilch und Schoggiriegel zum Zmorge verteile.
sehr nahrhaft, ah ja, und nöd z' vergässe Zucker mit Rahm und es bizli Kafi.
aber dänn aber dänn simmer acho und, oh my life, es hät Berge!
( vilicht sinds au Hügel, aber wenigschtens öppis) ich bin sit drüehalb Mönet nienets meh gsi wos Berge gha het und ich het nie denkt dasis so vermisse aber ebe dänn doch.
es isch es herzigs Huus womer wohned, au wenn d Matratze öppe 5 Cm dick oder ebe dünn isch und d' Iseschtäb vom Doppelbett nöd so das Wahre sind.
chani vollends demit lebe.
aber.
aber.
no.
western.
toilets.
aaaaaaaaaaaaargh!
ich bi churz vorem dehydriere aber ich chami nöd dezue dureringe meh als nötig z trinke will das automatisch dezue füehrt das s' Plumsklo, squottypotty, oder wie ichs nänn, de rosaroti Alptraum( ja.
es isch, ach wie hübsch, rosarot.
traumhaft.
), wonich mit aller Willenschraft vermeide wett, unvermeidbar wird.
echt, blödi Erfindig.
aber es schiint als fänded Thais oisi Wcs gnauso beknackt wie ich ihri finde und anschiinend gits es paar ganz schtrickti Antiwesterntoiletler, für die werded denn ide rare Wcs wo doch wunderschön und mitme Sitz sind, folgendi Schilder verhänkt:
ich würd ja us Protescht au arschchalt ines squottypotty Sitze aber, igendwie, nei, doch nöd.
so wichtig ischsmer doch nöd min Standpunkt z' vertrete.
oh Gott.
listen to me.
i'm going crazy.
also, sobaldmer meh mached als versueche z' schlafe gibi News dure.
love and miss you Aline i wonder how i wonder why also.
vill passiert die Wuche.
mer sind am Ziischtig ines Center gange wo Schtrassechind chönd eifach sii, esse und schpiele und sich träffe und eifach Chind sii.
es isch gnauso schwierig wies schön isch mit dene Chind zeme z' sii, mitne singe, schpiele, lache und versueche sich verschtändige.
mer sind anre Landesgrenze vomne gschlossne Land wo schrecklichi Zueschtänd herrsched, Völkermord isch nur ei Sach vo villne.
vill Flüchtling chömed uf Thailand und sind nöd vill besser dra, werded aber wenigschtens nöd verfolgt.
die Chind händ kei Papier.
heisst, sie exischtiered weder in Thailand no i ihrem Heimatland.
sie händ kei Chance ihres Land legal z' verlah, sie händ kei Chance uf Bildig.
wenns vode Polizei entdeckt werded werdeds is Militär zwunge und wehe sie ränned devo.
und dänn so Chind z' treffe, d' Chöpf na rasiert vode Ziit im Horror, vode Ziit wos händ müse Mänsche Abschlachte im Name vode Regierig, es gaat eim nöch.
ich weiss grad nöd wie ich söll heigah und eifach so wiiterläbe.
mer sind zweimal ines Waisehuus, und s' isch eini vode schönschte Erfahrige i mim Läbe gsi.
die Chind händ praktisch nüt.
es bett zum Schlafe, e Schueluniform, es paar Chleider.
und doch sind fröhlich, sorged fürenand.
mer händ Mitne gschpillt und gsunge und am Schluss fürenand bätet.
ich ha na nie öppis so schöns ghört wies Gebät vomne Chind, us vollem Herze und voller Zueversicht, ohni Zwiifel inen liebende Gott.
Orphanagedie erfahrige sind so wertvoll.
und ich cha nur jedem empfehle öppis gäg die Armuet z' undernäh.
es isch eusi Verantwortig.
wie vill mal hani scho ghört und sälber mich gfragt," wieso laat Gott so öppis zue?
" und di eifach Antwort isch, warum lasch DU' s zue?
imne Monet bini dihei.
und ich freumi gnauso wieni de Horror han mich vode Chind z' verabschiede woni i dere churze Ziit wonis Känne scho liebe als Währeds mini Gschwüschterte.
love Aline so far so good Na 24 Täg und ich bi zrugg ide Schwiiz.
Und es isch s' schönschte, beängschtigenschte, schlimmschte und wundervollschte Gfühl.
Ich freu mich so uf euch all und gliichzitig machtsmer so Angscht wieder dihei z’ sii.
Alles was gsi isch, alles wo mich bewegt hät, all die Moment wo d’ Wält het sölle schtillschtah und eifach wiiterdreit hät, all de Schmerz und all die Hoffnig, all Truur und Freud,.
Mer sind uf Laos gange, es Nachberland vo Thailand.
Laos isch kommunistisch und Chrischte werded verfolgt und verurteilt.
Mer sind mitem Boot über de Gränzfluss.
A dere Gränze häts vill Schtrassechind und mer händne Snacks und Wasser mitbracht.
Ich glaub es isch eine vode bewegenschte Moment gsi die Chind z’ gseh, ohni richtigi Chleider, dreckverchruschtet, verzaust und so unglaublich winzig.
S’ Erscht wos mached isch d’ Hand usstrecke, gibmer öppis.
Mit dene Chind Ziit z’ verbringe isch so choschtbari Ziit und au wänns schwierig isch nöd afange z’ brüele i gwüsse Moment.
En chliine Bueb het es foti vo sich wele, und woner sich selber ide Kamera gseh hät, all de Dreck wo i sim chliine schöne Gsichtli gsi isch, häten so verschrocke daser agfange hät im Gsicht umezrubble zum de Dreck wegübercho.
Öpper het Füechttüechli debii gha und nachdem öpper sis Gsicht gwäsche hät häter es anders Füechttüechli usegholt und z’ verschtah gäh das sin Hals au dräckig isch.
Und sini ärm.
Die Chind gönd mer so näch..
ich hoffe und bäte das Gott meh und meh vo sine Lüüt schickt, daser ihne Hoffnig schänkt und daser ihri Eltere wach rüttlet.
Daser sie us dem Tüüfelschreis useholt.
Bettle solangs chli und herzig sind, Droge sobalds z’ alt sind und mitti 20gi schterbe wills sich selber zerschtöred.
Ich weiss dases brutal isch unds vilicht einigi nöd wännd so gnau wüsse und sich vorschtelle aber es wird nöd weniger real wännmer eusi Auge und Ohre verschlüssed.
Es schterbed nöd weniger Chind a Hunger und Droge nur will mers nöd mit eigne Auge wännd gseh, es werded nöd weniger Meitli und Fraue i Prostitution zwunge will mer nöd wännd drüber nahdänke und es herrscht nöd weniger Verzwiiflig will mer eus nöd wännd mit Lösige befasse wills z’ deprimierend isch.
Öppis z’ verändere forderet Opfer.
Gäld, Ziit, dini Komfortzone oder dis Bild vonre heile Wält.
Aber mer sind verdammt nomal verantwortlich Fürenand.
Es isch eusi Ufgab für di arme z’ sorge, es isch eusi Ufgab sie vo ihrem Liide z’ befreie und es isch eusi Ufgab vo eusem überfluss abzgäh wenn anderi nüt händ.
Es isch e Ufgab wo Gott eus so überdütlich gäh hät.
Er erwähnt nöd umesuscht über 2000 mal sini Liebi zude Arme und Unterdrückte i de Bible.

Mini Akunft :-) So, ich probiers mal miteme Blog, denn chani mini Bilder au grad ufelade...
Han scho di erschte Bilder, da jetzt endli min Rucksack cho isch und ich jetzt au mini verschidne uflade- und Verbindigskabel wieder han...
Ja, es Haed agfange im Flughafe vo Mexico City.
Die Passagier wo muend witerfluege muend anschinend sit Neuschtem au durd Passkontrolle.
und es isch e riise Schlange gsi.
aber was ich natruerli nie denkt haet in Mexico.
si choend noed eifach oeper durelah, all muend schoen brav inere Reihe stah...
und so sind Minute und Minute vergange.
irgendeinisch wirdmer nervoes... denn hani en Mah gfraget, de haed gseit, ich choen bimene andere Ort dure, wasi gmacht han, aber bin natuerli noed am richtige Ort gsi.
han wieder zrugg muese und z' hinderscht bi de Reihe astah, ha ha :-) Min erschte Flug isch gange gsi, ich han na Hoffnige ufen naechste Flug gha...
Ja, woni fascht z' vorderscht gsi bin, haends denn agfange Luet sueche, wo muend wieter fluege.
Denn hani aber na muese Terminal wechsle, etc, etc...
Uf jede Fall noed gschafft und jetzt haender defuer Foeteli vom schoenste Hotelzimmer, woni waehrend dere Ziit je wird ha.
E Suite gsponseret vo de Air France.
Am naechste Tag ischs denn wieter gange uf Cancun und Playa Del Carmen.
Ja nachher isch denn na die Gschicht cho mit mim Rucksack...
Jetzt hanen wieder, es isch Maentig und ich bi am Friitig da gsi...
Isch mega laessig ohni sini Chleider uscho, mues saege ;-) D' Gastfamilie isch easy und mis Zimmer au, da devo hani au bilder... D' Gastfamilie isch au bekannt under« Hotel Gloria», wils so vil Studente haend.
Playa Del Carmen isch raecht touristisch, defuer sicher und glich na herzig.
Go bade hani leider nanig choene.
Jetzt isch eba au na grad dummerwiis Nordwind und drum haeds huet de ganz Tag gregnet.
Aber set gli verbi gah und denn gits Bilder vom schoene Strand, obwohls halt chli vil Luet haed.
Ja das waers mal, d' Schuel isch eigentlich noed erwaehnenswert.
D' Lehrerin isch zwar guet, aber bis jetzt haed Schuel de Zweck nanig erfuellt:
Luet zum Reise kennelerne.
Bin mit zwei eltere Herre ide Klass :-) Morn seted na zwei chicas cho...
Mal luege.
Also, das waer min erschte Versuech gsi...
Bis bald, Anita Playa Del Carmen & Akumal Ich bin jetzt e Wuche ide Schuel und scho isch d' Helfti verbi.
Bin wahrschinli scho wieder am Samschtig weg und es gfalltmer mega da.
Aber uf di ander Siite ischs au immer s' gliche und ich wet wahrschinli eifach da blibe, wili d' Luet faengs kenne...
Aber es macht mega Spass da.
Und am letschte Samschtig simmer in Akumal gsi.
De Strand isch de Hammer, vil schoener als da in Playa Del Carmen.
Det haemer denn na sones Viech gseh, heisst glaub Iguana.
Voll herzig.
Im Meer haetmer na choene nach Schildchroete go schnorchle.
@ Nadia:
han immer a dich muese denke...
Aber ich bi noed gange, han irgendwie Angscht gha oder doch kei Luscht oder so.
Vilicht machis mal na.
Ja das waers mal fuer dae Moment.
Muesmer na ueberleggae wohi, dasi am Samschtig wet gah.
Es isch zum Bispil glaubs Carneval in Merida, waer sicher e gueti Idee.
Mal luege...
Meldmi denn wieder.
Da waered aber mal di neuschte fotis:
Playa Del Carmen & Akumal Letschti Fotis vo Playa Del Carmen Da sind na di letschte Fotis zu Playa Del Carmen:
Playa Del Carmen III Merida Also mir sind tatsaechlich uf Merida gange.
Bin jetzt scho sit em Sunntig da.
Geschter simmer am Abig an Carneval go faeschte.
Es isch eifach de Hammer gsi...
Voll gueti Stimmig und echli andersch als bi euis.
Di Tacos wonich gaesse han, wuerdmer au niemmer glaube.
Vorher ischs Fleisch na a somene Riese-spiess gsi à la Kebab und nachher han ICH' s gaesse :-) Merida suscht isch herzig, aber es haet glaub na schoeneri Staedt in Mexico.
Tourischte haeds da jetzt nuem so vil und das isch guet so.
Aber defuer wirdmer halt chli bloed agluegt.
Merida Uxmal Vo Merida us haemmer na en Usflug nach Uxmal gmacht.
Isch voll luschtig gsi, wilmer miteme Taxifahrer gange sind.
Dae haemmer denn gfragt, eber uf euis 2 Stund wartet det.
So haemmer euise privati Chauffeur gha.
Uxmal isch irgendwie mega gross, aber z. B. Chichen Itza di ander Ruine set anschienend na vil groesser si.
Defuer haeds det glaubs mega vil Tourischte.
Und Uxmal isch wuerkli vo de Luet her agnehm gsi zum aluege, vor allem fuer das, Dasmer zmitzt am Namittag gsi sind.
Wahrschinli gahts huet wieter nach Palenque, wemer scho bi Ruine sind...
Uxmal Zurueck in Playa Ui jetzt bini scho lang nuem is Internet...
Bin ebe so beschaeftigt ;-) Mues immer an Strand gah und am Abig furt und denn na schlafe...
NEi, ich bi wieder zrugg gange fuer 5 Taeg.
Die Wuche sind na recht vil da, vo dene woni immer zaeme gsi bin.
Naechst Wuche gsehts denn wieder ganz andersch us.
Aber jetzt simmers na voll am gnuesse.
Am Mittwuch haemmer zwei Boot mit Fahrer gmietet.
Das isch sonen geile Usflug gsi.
De halb Tag chli ufem Meer.
Und ich han Wasser-schidchroet gseh :-) Han leider nur keis Foeteli choene mache.
Nachher simmer an en mega schoene Strand gfahre und sind det na chli go schnorchle.
Grad womer im Wasser gsi sind heds afange regne.
Aber isch glich mega schoen gsi.
Das haed sich wuerkli glohnt.
Huet Abig chunt d' Lucia und morn goemmer denn zaeme uf Tulum.
Det sels ja na schoeneri Straend ha.
Ah und namal oepis:
HAPPY BIRTHDAY, Yanick ich glaub emel das isch huet...
Das waers.
Bis bald mal.
Han eui nur die geile Foeteli wele zeige:
Boottour Veracruz - Xalapa - Xico - Puebla So, da wieder mal es paar churzi News.
Isch ja scho wieder fascht e Wuche vergange, glaubs... Veracruz isch voll schoen gsi.
Vo det simmer wieter uf Xalapa, en Ort wo mis Reise know how Buech, so gschwaermt het.
Und det isch natuerli d' Enttueschig cho, wilmers euis vil z' schoen vorgstellt haend.
Und s' Wetter isch au na grad nuem schoen gsi, waegem Nordwind.
Denn haemer euis natuerli 2 mal muese ueberlegge, ebmer em Reisefuehrer fuer de naechst Tip seled troue.
Und zum Glueck haemers gmacht.
Mir sind naemli ines mega schoens Doerfli cho, Xico.
Rund ume haeds Kaffiplantage :-) De Petra und em Joel haed eigentlich s' Doerfli gseh scho glanget, au ihne haeds gfalle, aber si haeted au choene witergah.
Ich han eifach unbedingt na chli ine Kaffiplantage wele.
So haemer euis denn fuer en 2 stuendige Usflug mit Quad agmeldet.
Und es isch voll lustig gsi.
Ich han naemli au na de bescht Quad-toeff gha :-) Am Joel sine haed imer nach rechts glenkt und de Petra ihre haed am Schluss na gruecht...
Und d' Landschaft mit Kaffistruech und Bananebaeum isch eifach mega schoen.
Nach dem Usflug haemer denn leider mis Doerfli verlah und sind jetzt in Puebla aglangt, was uf de erscht Blick au schoen usgseht und vil Gschicht dehinter steckt...
Mal luege.
Foeteli choemed na, han s' Kabel noed debi... Bis gli Anita Fotis So und da waered scho di versprochne Foeteli...
Sind au na grad de Joel und d' Petra druf, mini momentan Reisebegleitig.
Was leider oepe morn wird verbi si, ich tuemer jetzt denn grad en Flug bueche und denn gahni zu de Wal uf Baja California und d' Petra und de Joel goend witer uf Mexico City.
In La Paz triffi aber defuer d' Corine und Daniela, beidi hani au in Playa Del Carmen kenneglernt.
Vo Puebla haeds nani so vil Foeteli.
De Kaffi isch ebe so fein da :-) Aber ich chan denn hoffentli scho na de schoen Zocalo( Hauptplatz) foetele... Bis bald, mit News vo de Wal oder so... Puebla Xico Xalapa Veracruz Und das war...
Playa Del Carmen Fuer Sibylle und Kristina!
Das waer ungfaehr alles woni han a Foeteli...
Remember Playa Del Carmen Ab nach Kolumbie Sooo, wie vorgwarnt, wird ich na zwuescheddure 1 Monet nach Kolumbie gah.
Morn Morge am 6i fluegi...
Es trifft sich grad guet, wil d' Vicky( Mami vom Pablo) au grad na in Kolumbie isch.
Wenn alles klappet, wirdi in Kolumbie na zum Amazonas uf Leticia abe gah und in Parque Nacional Tayrona bi Santa Marta ade Kueste.
Ich freui mich scho, wil die Hotel vo Decameron, woni hi gahn, so geil sind.
Alles inklusive und so, oh oh...
:-) Ja freumi natuerli vor allem ufs Zmorge-buffet mit Ananas.
Und de rest Wirdi in Medellin und umgebig si.
Aber schrieb natuerli Witerhin und au di letschte Foeteli vo Mexico tueni denn na druf.
Aber de Computer woni dra bin gsehtmer grad zwenig guet us.
Ah und s' Programm, weni zrugg vo Kolumbie bin, waer eigentlich na di ganz Pazifikkueste abe und evtl. na in Guatemala oeper go bsueche und mis Zielort am Schluss Tulum zum nachli Sunne und Energie tanke...
Und denn, nei das chani gar nanig usspreche, wieder Hei, ufd Em.
Aber alles nach Kolumbie muesi zerscht na abklaere.
Ah da na d' Internetsiite vom Decameron:
Http://www.decameron.com/ Also bis gli... Anita Pazifik So, ich meld mich vom Pazifik.
Han mittlerwile scho es paar Ort kenneglernt da, unter anderem wiedermal es Paradies:
Maruata.
Und jetzt grad bini sehr positiv ueberrascht worde vo Puerto Escondido.
Es isch vil weniger touristisch als ich befuerchtet han.
Eifach es Surfer-oertli und daher mega friedlich.
Was mir jetzt aber chli d' Plaen durenandwirft.
Han alles schoen planet gha, wili mi zum Teil han muesse akuende, weni chum.
Zum Bispil in Guatemala, wili es Paaerli wet go bsueche, woni mitem Pablo vor 2 Jahr in Kolumbie kenneglernt han.
Aber ich glaube, es git e chlini Planaenderig und ich nimm da na paar Taeg Stunde zum lerne surfe.
Di gross Frag isch jetzt eifach, was wird gstriche oder kuerzt?
Das muesmer jetzt am Strand go ueberlegge...
Hoffe, das stoert eui noed ;-) Also das waers mal, halt wieder« ohne grosse Worte», aber d' Bilder sind eh s' Coolste.
Hasta luego Anita Barra de Navidad Maruata Zihuatanejo Acapulco Puerto Escondido Hoi zaeme D' News vo mir... Hami schlussendlich entschiede zum chli da in Puerto Escondido bliebe.
Han cooli Luet kenne glernt und d' Stimmig isch mega agnehm da.
Morn ischs scho e Wuche woni da bin.
Mir haend einiges gmacht i dere Wuche, aber bin au vil umeghaengt.
Drum isch morn glaubs Ziit zum witer z' gah.
Usserdem hani mini Akunft in Guatemala uf de Samschtig verschobe und set denn au wuerkli det si.
Weiss ja noed wasi na alles atriff bis uf Guatemala.
Am Samschtig isch grad na es Hochsig in Guatemala und si haendmi iglade au z' gah.
Mal luege, mues nur na irgendwo oepis uftriebe zum azieh.
Han chli probiert surfe, aber es isch mega schwierig.
Han eigentlich me glernt paddle und mit de Welle und em Surfbrett umgah.
Aber huet isch jetzt grad guet gsi zum ufhoere.
Han schoen choene mit de Welle mitriete, eifach noed richtig ufstah, aber das ischmer denn egal gsi.
Sind rechti Welle da, han natuerli amene Ort glernt wos chliner sind, aber fuer mich sinds glich na gross.
Also da gits wieder di neuschte Fotis und denn denki meldi mi wieder us Guatemala, wenni Ziit han.
Han glaubs es recht grosses Programm.
Bis gli Anita( Hami mittlerwile au a Ana gwoehnt) Puerto Escondido Erste Fotos danke Vielmal für eui Nachrichte!
@ Piratin im Geiste:
haha, ich hoffe, du bisch nüm gschädiget vom wandere und falls ja, denn muessi evtl. chli Rücksicht näh uf mini arme Mitstudentinne da :-) wartemer de Winter ab, ebi als Eskimo-girl tauge oder nöd, chch.
@ mamita:
hmmm, ja das isch total dini Pflicht und sit ich din Kommentar gläse han, häds kei Party me gäh.
nei würkli, isch susch mängisch fasch unmöglich uf das Zügs uf Englisch läse, wämer so todmüed isch.
@ Nadine:
ooooh danke vielmal, ja bini scho am überlegge, was füres Spiel ich denn sel go luege, das isch e gueti Idee.
Oktoberfest isch super, Traditione müend ufrecht erhalte bliebe... :-) sooo und da gits Föteli, mini Kamera taugt leider nüm so guet.
di schöne Föteli sind vo de Sandra oder em Daniel from switzerland.
Edmonton the slogan drü Sache weti schnell so zwüscheddure loswerde:
the snow churzi Wettermeldig us Edmonton:
s' erschte Mal Schnee und langsam wirds würkli chalt...
dasi amne Rodeo gsi bin, trau mi fasch nöd z' säge.
drum erwähni das nur grad so churz.
e Farbe-party isch au nöd grad so das woni wet gross mitteile:
chunsch es Farb-dösli über bzw. mueschs chaufe und chasch nachher enand amale und das Ganze isch e Party :-) susch bini da grad recht beschäftigt.
und wenn nöd fürd Schuel, denn mit de Reiseplanig für Hawaii.
17. bis 20. Dezember gahts anes Surfturnier( als Zueschauer!
;-)) ufde Oahu-insle, nachher evtl.
Molokai und zum Schluss Maui...
ahja und de schrecke vom Monet, Movember.com:
ziemlich viel Schnäuz laufed da in Edmonton grad ume und das na de ganz November, immerhin füren guete Zweck, aber schrecklich.
das erinneret mi grad dra, dasi glaubs es Föteli vo mim Klassegspänli muess mache.
ich bliebe dra ;-) und na e letschti Randnotiz:
bim erschte Schnee gits au in Edmonton en chlinere Verchehrskollaps, Unfäll und all reded über de schnee.
the goodbye Aaaaaachtung mached eui gfasst ufen sentimentale Biitrag!
the time is over...
und natürlich gits dezue es passends Foti :-) jaja, de Abschied hämer natürli richtig zelebriert, am Samschtig hämer Geburtstag gfiiret vo 3 internationale Mitstudente und glichziitig na e Abschiedssause.
leider häd min Wintermantel chli müesse draglaube, hani schnell nüm so lustig gfunde, aber jetzt scho wieder vergässe und vergäh.
und hüt isch jetzt würkli na Abschied gsi und bi de einte tuetmers halt na chli länger usezögere und de Abschied chunt denn morn :-( was natürli na chunt sind di zwei Wuche Hawaii.
d' Sandra und ich händ beschlosse getrennt zflüge, dasmer euis denn det wieder öpis zverzelle händ- haha, nei Seich :-) ah übrigens, da falltmer grad i, han ghört, da seiged na es paar Frage ume zu euisne Aktivitäte womer mängisch so mached.
chönd alles frage woner wänd und wenns guet chunt, wirdi antworte, gell Manu.
und grad namal öpis:
ich bin chli in Verzug mit Mails und Sms Beantworte, ich wirde das natürli so schnell wie möglich gwüssehaft erledige, wenni denn chli usem Tüüf dusse bin, aso das heisst in Hawaii... suschtigi Neuigkeite, hmmm, en zweite Koffer hani müesse poschte...
s' Zimmer putze und ufruume macht kei Freuid...
ich han vorher s' letscht Mal öperem chöne verzelle, ich seig vo Russland...
was machtmer eigentli in Hawaii mit Winterchleider?
hmm ah ja und da hädmer d' Sandra na es Video gmacht.
da hani na es Schuelföteli:
und na eis, wos richtig chalt gsi isch und wo min Mantel na ganz gsi isch:
wenni morn zwüschedem putze na Ziit han, tueni nachli meh mitteile.
und susch chönder eui chli mitem Video vergnüege.
di andere zwei sind übrigens euisi Ecuador-connections.
adee adee & bis bald
ich wohne für die nächste 2 monat in nyc und ich liebs jez scho..
es isch eifach e grossartigi stadt.
es lauft immer irgendwo irgendwas und es wird eim nie langwilig.
es het die verschiedenste mensche und die verschiedenste ort do..
me gset ali nationalitäte und di verrocktischte sache.
im moment isches no schweinechalt do..
immer minus temperature.
aber s' wetter isch defür ned schlecht..
d' sonne schiint meistens es bizli und wemer chalt het hets ja a jedem egge es kaffi oder irgend en guete lade.
:) ich hoffe aber trotzdem das de früehlig bald chund..
den isches no vil schöner do..
und ich chan in central park go sönele.
:) Woche 1 Am Samstig, 02.02.2013 bini do acho..
mit mim Mami und minere Schwöschter( sie blibed 1 Woche und lueged mit mir zäme d' Stadt aa).
Nach 9 Stund Flug bini zimli am Arsch gsii und han eigentli nur no is Hotel wele..
jaa klar..
zerscht hemer am Flughafe no müse 2,5 Stund astoh zum dur de Zoll cho..
toll...
:) Womer den endli dra gsi sind hemer en ganz en nette Zollbeamte gha wo statt das er sini Arbet gmacht het lieber mit eus gschnorred het..
er het verzelt vo wo daser chund und was sini Hobbys sind..
jaa isch ja alles schön und guet..
aber keis Wunder gots so lang bis mer endli dra cho sind.
;) Nachher simer mitem Taxi zum Hotel...
euse Taxifahrer isch en sehr wortkarge Inder gsi wo keis Wort Englisch het chöne..
haha..
welcome to NYC!
Ide nächste Tag simer den go Manhattan besichtige..
euses Hotel liit grad am Time Square..
aso zmitzt im Zentrum..
am erste Tag simer go shoppe..
es isch echt en Traum für jedi Frau..
ein Lade am andere...
H&M, Forever21, GAP, ZARA, Mango, Strawberry..
und so wiiter...
da chamer eifach ned andersch als vil Geld usgeh..
;) Ide nächste Tage simer den au alles chli go aluege.
Financial district, Central Park, Little Italy, China Town( det gfallts mer übrigens gar ned..
überall verchaufeds toti Tier, frittierti Insekte und weiss ned was das andere suscht no söt sii..
und sie sind seeehr ufdringlich und wend dir uf Chinesisch!
alles mögliche verchaufe..
englisch chan kein einzige det.
;) Mir sind au mit de Fähri uf Staten Island übere..
det simer schön ade Statue of Liberty verbicho.
Sie isch aber zimli mickrig..
hans mer aso schöner und vorallem grösser vorgstellt.
:D Am Time Square hets en M&Ms Lade...
2-stöckig und voll mit M&Ms i allne Farbe und Forme womer sich selber chan so Säckli zämestelle...
haha was füre gueti Erfindig..
macht zimli Spass.
Im Zoo simer au no gsii..
de isch echt schön..
ned so gross aber mega schön gmacht alles.
Es het e tolli Seehund-Show geh und meh het so nöch ane chöne, dass mer sie het chöne streichle.
Das isch echt cool gsi...
Usserdem hets echt witzigi Tierfigure gha womer het chöne Fotis mache.
Das mit de Schildkrot isch allerdings glaub eher für Chind gsii..
bin nur vo obe inecho und au fascht nüme use...
;) Min Lieblingsort isch aber bis jez de Central Park...
so en schöne ruhige Park zmitzt inere Grossstadt isch echt toll..
ich freu mich jez scho wenns den wärmer wird und ich det chan go sönele und entspanne...
Ich bin au scho go luege wo mini Schuel isch...
sie isch im 17th Floor vomene Hochhuus und me mues miteme uralte Lift ufefahre..
hoff eifach de blibt ned eines Tages stecke.
:S Bin den ufe go luege wies vo inne usgset..
alles nur Chinese...
hoff eifach das es scho no paar anderi Lüt het..
das isch eifach unglaublich wievil Asiate dases do het.
:) Bin au go luege wo das mini Hostfamiliy isch.
Ich wohne den imene Quartier in Queens..
allerdings chan mer ned meine das ich no in Amerika bin det.
Alles Südländer det..
überall spanischi Musig und kein Mensch chan Englisch..
redet ali nume Spanisch..
haha...
what the fuck?
Naja..
den leri vilicht au no biz Spanisch..
uf jede Fall findet mer eifach alles do in New York.
Ali Nationalitäte und au suscht alles..
me seit ja..
Amerika isch s' Land vo de unbegrenzte Möglichkeite..
oder so?
Soooo...
that's it for the moment!
10th of February 2013 Hello again....
Ich bin underdesse bi de Gastfamilie acho und han mich bizli igläbt.
Am Samstig sind mis Mami und mini Schwöschter heigreist( sie hend zum guete Glück chöne flüge trotz akündetem Schneesturm) und ich bin den uf de Obig zu minere Gastfamilie..
mitem Taxi.
Ich sägs euch...
Taxi fahre in New York isch Horror..
vom Flughafe her hani ja de" charmanti" Inder gha...
jez isches en Schwarze gsii..
han zerscht denkt..
aah ja de gset ja nett us.
Jaaa...
neii ischer ned gsi.
Bini hinde ine ghocked und han ihm d' Adresse zeiged woni ane mues in Queens.
Da fragt er mich:" What's this?
" Ähhmm...
e Adresse.
:) Den seit er er wüssi ned wo das isch..
er chund vo Harlem und er kenni sich ned us in Queens..
wo daser jez müesi dure fahre...
äääh Alte..
bisch du Taxifahrer oder ich.
:D Schlussendli hemers den mit frage und telefoniere doch no gfunde...
Und han ihm es schöns Trinkgeld geh..
da het er mir sogar alles Gueti gwünscht und isch miteme fette Smile weggfahre..
was Geld alles chan bewürke..
unglaublich!
Woni bi de Gastfamilie acho bin het mich de Isaac, min Gastvater zerscht mal durs Huus gfüehrt und ich han erfahre das usser mir no ca. 10!
anderi Gaststudente do wohned..
es isch also eigentli meh es Studentewohnheim...
das hani aso echt gar ned erwaret.
Okay..
han mich den biz igrichtet und bin den wider abe id Chuchi und han mich biz mitem Gastvater underhalte..
Den sind den au di andere Studente mal cho und han sie kenne glert.
Bin a dem Obig eifach nur no total fertig und überforderet gsii..
han nur no is Bett wele.
am liebste grad mitem nächste Flüger wider hei id Schwiiz.
Bin den au bald mal is Bett...
aber schlofe hani glich ned chöne.
Ned öpe willi ned müed gsi bin oder so...
ich han so e scheiss uralti Heizig im Zimmer wo schrecklichi Grüsch macht..
Sie gluckst und stöhnt di ganzi Ziit..
me chönd meine da hockt eine hinde dra wo kei Luft bechund...
Horror!
Han aso jedefalls ned vil gschlafe di ersti Nacht...
Am nächste Tag bini den mit de U-Bahn in Central Park...
d' Sonne het gschunne und es isch echt schön gsi dete..
nur halt blöd dasi no niemer kenne und daher de ganz Tag elei gsi bin.
Underdesse findis aber ganz okay do..
me döf do in New York halt eifach ned z' vil Luxus erwarte.
Bin halt ned ide Schwiiz..
mir Schwiizer sind aber au verwöhntli Sieche...
;) Han mich höt Obig au biz mit de andere Studente underhalte und sind eigentli di meiste ganz netti..
Min Gastvater isch us Taiwan und sini Frau us Japan..
und au sie sind echt netti..
isch schliessli au ned eifach, für so vil Studente do z' sii..
Mis Zimmer isch au gar ned so übel wieni zerscht gmeint han..
han wenigstens Platz und es warms Bett..
nur die beschisseni Heizig würdi am liebste usem Fenster rüehre...
-.- Morn morge hani den s' erste Mal Schuel..
bin mal gspannt wie das wird und hoffe dasi e gueti Klass han..
und morn söts regne...
man...
okay wenigstens got den de Schnee endli weg.
;) Guuet Nacht!
Tuesday, 12th of February 2013 Hi guys...
Ich han en Huufe neus z' berichte..
han min erste Schueltag gha, mini erste Tanzstunde, di erste Lüt kenne glert und wider en Huufe schiefi, witzigi Sache erläbt.
Ich glaub das isch eifach normal do in New York.
;) Also..
min erste Schueltag...
ich han müese am halbi 9i det sii..
da ich ned genau gwüsst ha wieni zu de Schuel chume het mich eine vo de andere Gaststudente i minere Familie begleitet, wo au i die Schuel got..
en Japaner( what else)..
Am Mentig hets voll grägnet..
und mir sind den zu de Subwaystation gloffe..
er isch en recht wortkarge Typ.
S' einzige woner mich gfrogt het isch gsi ob mini Schueh wasserdicht sind und obi kein Schirm han..
mmh okay..
jaa das wäred aso au di erste Frage wo ich öperem würd stelle..
-.- Ide Schuel hani zerscht müese en schriftliche Test mache, zum mis Level zfinde..
nachher hani no es Interview gha mit ere Lehrerin..
bin im 8. Level vo 10..
Am 11i bini den fertig gsi mit dem und han i mini Klass chöne..
Mini Klass isch super..
fascht kei Asiate..
en Österricher, 3 Dütschi, en Schwiizer( französischsprachig, und er findet Schwiizerdütsch gruusig..
halloo?
), en( heisse) Italiener xD, e Asiatin und e Kolumbianerin.
Ooooh..
und di einti Dütschi, wo mit mir id Schuel got, gset doch tatsächlich fascht so us wie d' Lily vo How I met your mother.
Mega witzig..
me hend gseit me gönd go das Pub sueche vo de Serie und sitzed det ane..
vilicht het ja öper s' gfühl sie isch di echti Lily.
:) Ali sind echt meega nett..
und es macht echt Spass ide Schuel..
Mir gönd den ame au ali mitenand go Zmittag esse..
und undernehmed am Namitag meistens no öpis.
Am Mentig Namitag zum Bispil simer us Museum of American Indian..
isch gratis gsii..
ich weiss scho werum...
zimlich öde.
Nachher simer nio inen chline Park am Meer.
Ide Parks do hets immer Eichhörnli..
die sind mega zuetraulich..
Am Afang hani denkt..
oh jöö..
wie herzig..
die chömed ja ganz nöch.
Underdesse denki anderscht..
die sind ned herzig..
die sind verfresse, ufdringlich und frech...
wie Ratte mit buschige Schwänz.
Hani eis wele füettere..
da isches mir ufd Täsche ufeghocked..
und het doch tatsächlich drufpisst.
-.- Uf mini neui, WISSI Täsche....
blöds Ding!
-.- Jez hani en gelbe Fleck det..
weiss ned ob das mit wäsche wider usegot..
Am Mentig Obig hani den mini ersti Tanzstund gha..
Hiphop für Fortgschritteni...
ach du Scheisse!
Han denkt das wird sicher guet...
NOT!
D' Tanzlehrerin isch sone schwarzi Diva gsii...
e verdammti elendi Zicke!
Bim ufwärme hemer zerscht 200 Rumpfbüge und 100 Liegestütz müse mache..
wär ja no gange..
den hemer mit de Choreo agfange..
und die het jez echt a allem und jedem öpis umezmeckere gha..
mir het sie die ganz Ziit gseit ich söl mal grad anestoh..
Hallooo..
ich döf ja wohl stoh wie ich will..
vorallem isch mir nach 100 Liegestütz aso echt nüm nach grad anestoh gsi.
Pff...
D' Lektion wär eigentlich 1,5 Stund gange..
aber will mers ned hend chöne het sie' s eus so oft wider mache loh bis es gange isch..
schlussendli sind' s über 2 h gsi.
Ich bin sooo am Arsch gsi.
Höt duet mir alles weh..
Höt hani wider Tanze gha..
am habi 3 am Namitag.
Bin ine Street Jazz Lektion gange..
das isch scho eher min Tanzstil.
Mir hend zumene Lied vo de Robyn( Muriel und Britta...
Oooh we like it!
) tanzt.
Isch echt toll gsi..
nur biz schnell..
und alles sind so arroganti Balletfritze gsi wo s' Gfühl gha hend sie seged Gott...
-.- Aber de Tanzlehrer isch ja wohl z' vil gsi..
jaa en Maa..
und zwar sooooo en stockschwule Maa..
so öpis hani no nie erläbt...
;) Er isch ine cho und het gseit:" Hii Ladies..
I love you all( und das het er während de Lektion sicher no 10x gseit).
We will dance like real Ladies today..
look at me.
" Und den het er e Choreo anegleit mit eme Hüftschwund..
da bringt kei Frau ane.
xD Den hemer mit de Choreo agfange..
echt e tolli Choreo..
absolut ned geignet für Männer( me hend im Kurs allerdings 5 Männer gha..
ali schwul) Oooh und die Usdrück woner brucht het...
ein Teil isch gsi:" So guys..
One, two, three, four...
now put your hands doooown...
and hold your Pussy..
" oh Gott.
Morn gangi en Basketballmatch go luege..
NY Knicks vs. The Toronto Raptors..
ich han leider kei Ahnig vo Basketball..
aber wird scho öpis guets sii.
:) Das isch übrigens mis Huus...
S' Läbe do isch echt cool..
aber sehr astrengend.
Ich ghei jede Obig is Bett und schlof den dure wie en Steii.
:) Ich ghör ned mal meh di stöhnendi Heizig..
und das mues öpis heisse..
Ich vermiss euch aber ali total..
es isch eifach ned s' gliche..
ich fühl mich wie inere ganz andere Welt do..
Tuesday, 12th of February 2013 Han no öpis vergesse...
:) Mami und Nicole..
wüsseder no die Schwarze bekiffte, wo mini Schueh so toll gfunde hend?
Es sind ned nur die..
mich hend sicher scho 4 anderi no gfrogt woni die kauft han.
Und jede Tag gits paar wo säged:" Nice shoes.
" Haha..
weiss ned was die mit dene Schueh hend..
aber okay.
;) Ich bin eifach froh, wenni endli kei Winterschueh meh mues alege.
;) Und weni scho debi bin..
im Ahang gsehnd ihr no de Subway-Plan vo NY.
Mini Schuel isch bi de Station Grand Central ide Mitti vo de Charte.
Am morge muni den immer vo de 90th Street- Elmhurst in Queens nach Grand Central fahre.
Mini Tanzschuel isch links obe bi de 72th.
Vo minere Gastfamilie bis id Schuel hani ca. 30 min.
und vo minere Schuel zu de Tanzschuel nomol ca. 15 min.
Bin aso jede Tag ca. 1,5 h mit de Subway underwegs..
aber das isch ned schlimm..
me trifft immer di witzigste Lüüt ide Subway.
Thursday, 14th of February 2013 Shit Valentinesday..
bin aso echt froh isch de jez verbi!
Han no nie es Land erlebt, wo de blöd Valentinstag so krass fiired wie d' Amerikaner.
Ich chans nüm ghöre..
jede wünscht eim zur Begrüessig" Happy Valentinesday"...
man..
und etlichi Lüt hend mit gfagt..
" Who's your Valentine today?
" Unglaublich... blödi Erfindig!
-.- Gester isch Mardi gras gsi..
frag mi ned wie de Fiertig bi eus heisst.
Aschermittwoch?
Jedefalls sind d' New Yorker extrem katholisch..
und es isch Tradition, dass mer sich am Mardi gras es schwarzes Chrüz uf d' Stirn male lot..
jede isch eifach de ganz Tag mit somene blöde Chrüz uf de Stirn umegloffe und a jedem Egge hends eim wele so es Chrüz uf d' Stirn male...
hallo?
Ich lauf sicher ned de ganz Tag mit dem schwarze Züg im Gsicht ume..
Gester nach de Schuel simer ine Cookies-Bäckerei, will' s det anschinend di beste Cookies git.
Mmmh..
okay..
aso uf jedefalls ischer di 3 $ wert gsii..
er isch nämli so gross gsi wie en Teller.
Ich mein..
Cookies sötet doch eigentli öpis sii.. womer id Hand chan neh?
Das wo ich da übercho han isch meh en Chueche gsi..
;) Gester simer au no is MOMA( Museum of Modern Art) gange..
sie hend eus gseit, dass mue mer umbedingt mal gseh ha..
guet den simer halt gange.
Ich han ja kei Ahnig vo Kunst...
aber echt jez mal.
Di meiste Bilder chönt ich aso besser male...
;) Lueged euch das mal aa...
Jaaa...
ich mein..
isch scho recht toll sone wiissi Leinwand.
Chani zwar genau so i de IKEA au chaufe..
aber okay.
;) Anderi Bilder sind zimlich strange gsii..
das zum Bispel..
ich mein..
ich weiss ja ned...
aber das isch doch echt chrank...
und das isch Kunst?
Gester Obig bini den go en Basketballmatch luege..
NY Knicks vs. Toronto Raptors..
Es isch echt cool gsi..
eifach di ganzi Atmosphäre isch super gsi.
Gueti Musig, tolli Belüchtig, gueti Showilage ide Pause..
Aber ich mues säge d' NY Knicks hend echt beschisse gspilt.
Sie hend den schlussendli au verlore..
Ich bin eh für Toronto gsi..
die hend mir nämli so leid do..
niemer het für sie klatscht und sie sind immer usbuht worde..
das isch doch ned fair..
und das obwohl sie vil besser gspilt hend.
:) Und höt bini im Century 21 gsii...
oooooh es isch en Traum.
Das isch en Lade wo alles nur Markesache het..
und zwar verdammt billig.
Er het 6 Stöck und isch echt riesig..
und soooo billig.
Das lohnt sich also echt..
:) Ooooh..
übrigens han ich mis Zimmer underdesse biz igrichtet und vorallem biz gstaltet.
;) Thank you guys!
<3 Good night guys...
and a nice weekend!
Sunday, 17th of February 2013 Ich han jez grad es Wuchenend verbi und han wider mal biz chöne noschlofe..
morn hani sogar au no frei, will morn en Fiertig isch di..
Residents Day.
Gester het min Gastvater mich und di andere Gastschüeler ines chinesisches Restaurant gschleppt zum Zmittag ässe, will gester Chinese New Year gsi isch..
und das isch den Tradition, dass mer got go ässe.
Me sind ines Viertel vo Queens gange, wos nur Asiate gha het..
Es het en riese Umzug dur d' Strasse gha mit Wage und grosse Schlange und so Konfetti-artigem Züg.
Vil luuti Musig und vil umegeschrei...
mir isches aso vorcho wie Fasnacht.
Me sind den i das Restaurant gange..
det hends nur chinesisch chöne..
kei Englisch..
wieso au..
me sind ja nur in Amerika..
;) Es isch irgendwie no speziell gsi..
det hesch du ned chöne esse bstelle..
det hends eim eifach zerscht mal verschiedeni Teesorte brocht..
und nachher ganz vil verschiedeni Teller mit verschiedenem Esse drufe..
eifach uf de Tisch gstellt.
Ich han ja eigentli no gern Chinesisch..
aber das isch also echt zvil gsi...
Hüehnerfüess, Eingeweide vom Schaf, Lebere...
-.- Ich han den gfragt ob ich echt chönt Früehligsrolle ha..
jaa klar hends gmeint.
Ich han den au würkli becho.
Han dribisse.
Kuttlefüllig...
iiiih!
Min Gastvater isch ganz enttüscht gsi das ich so wenig gässe han..
er het das ned chöne verstoh.
Nachem Esse simer denn is Louis Armstrong Museum..
de het ebe 20 Jahr lang in Corona, Queens glebt und s' Museum isch eigentli e Füehrig dur sis Huus gsi zum zeige wie er und sini Frau glebt hend..
isch no recht interessant gsi.
Höt simer am Obig imene Roof Top am Time Square gsi..
im 48. Stock...
isch echt toll gsi die Ussicht über NYC.
Allerdings chan mer das ned allzu oft mache..
mir hend für je 1 Drink und zwei Stund sitze für 6 Persone 150 $ zahlt.
Det zahlt mer nämli für de Drink um di 12 $, für jedi Person 8 $, dass mer hend döfe det sitze, und 30 $ Taxe..
und da isch s' Trinkgeld noni debi!
Aber d' Ussicht het sich glohnt..
;) Ich han grad ide Nöchi vo mim Huus en 24h Supermarkt..
das isch echt cool.
Den chani immer go Wasser( das Wasser usem Hahne chamer echt ned trinke) poste oder suscht öpis...
jedoch sind die Supermärkt do meistens ned so schlau ufbout..
d' Regal sind ca. 3 m hoch..
und meistens isch das wo mer grad brucht ganz obe..
toll.
Und i mim Quartier redet ja ali nume Spanisch..
super..
mit vil Gestik und Mimik schaffis ame, das z' becho woni will.
;) Do isches wider soooo chalt wurde..
höt hets -5 Grad gha und es got en echt starke Wind.
Eigentli söt mer am beste eifach dinne blibe..
aber ich bin ja in New York..
das chani ned mache..
drum hani mir höt fascht öpis abgfrore de ganz Tag.
Najaa..
that's New York!
Ich wünsch euch alne en guete Wochestart!
Saturday, 23th of February Es isch bald März..
juhuii!
De Früehlig chund langsam nöcher..
es het kei Schnee meh und d' Temperature sind nüm im Minusbereich.
Das isch doch scho mal öpis.
Höt regnets..
allerdings hets öpe 7 Grad..
immerhin.
Allerdings schiint do sehr oft d' Sonne..
vo dem her döfi mi ned beklage.
D' Ziit do in New York got sooo schnell ume..
ich bin jetzt scho 3 Woche do..
es chund mir aber vor wie weni erst grad do acho wäri.
Ich freu mich jetzt scho ufs reise..
mue langsam mal biz afange plane..
sind ja nur no 6 Woche..
zerscht gangi mal nach Miami für öpe 2 Woche eifach go usspanne..
an Strand ligge..
sönele und s' Lebe gnüsse..
;) Leider hani jedoch bis jetzt no niemer gfunde, wo mit mir chund go reise..
de Valerio het gmeint, er chund mit mir nach Miami..
aber er het leider no Schuel bis am 20. April..
also müemer no luege wiemer das mached.
Aber ich han ja no Ziit...
:) Gester nach den Schuel bini zu de Brooklyn Bridge gfahre..
bin den drüber gloffe..
me het öpe 20 Minute für ein Weg.
In Brooklyn äne isches wunderschön..
es isch ruhig und het fascht kei Lüt gha.
Isch aber vilicht au am Wetter gläge..
;) Am Obig simer den no is Kino gange go" Save Haven" luege..
das isch e Verfilmig vomene Buech wo ich gläse han..
aber es fallt mir eifach ned ii wie da Buech gheisse het.
Najaa..
egal.
Am Donnstig Namitag bini mit ere Schwizerin us minere Klass nach Williamsburg.
Das isch en ziemlich edle Stadtteil vo Brooklyn.
Det hets en Huufe Outlets und me chund Markesache ganz billig über.
Usserdem het mer det de besti Usblick uf d' Skyline vo New York.
Ah..
übrigens bini vom Tanze uf Pilates umgstige.
Nachem 3. Mal tanze isch es mir jez echt verleidet.
Das sind alles so scheiss arroganti Lüt det, wo s' Gfühl hend sie seged weiss ned wie toll.
Und usserdem bini i jedere Klass immer di einzig, wo neu isch und ali andere chönd d' Choreo scho..
und das isch gar ned mis Ding.
Ich bin ned gern di schlechtischt.
;) Und Pilates isch super..
zwar au ganz andersch wie ide Schwiz..
viiiil astrengender als ide Schwiz..
aber es macht Spass.
Höt Obig gangi es Musical go luege.
Mary Poppins.
;) Das isch sicher cool..
ich han de Film gliebt, woni es Chind gsi bin.
:) Übrigens sind d' Sonneuntergäng do in New York eifach traumhaft..
me würds niemals denke vo sonere Grossstadt und das im Februar..
aber es isch so...
Wünsch alne es ganz es tolls Wochenend..
bis bald!
<3 Saturday, 2nd of March 2013 D' Ziit lauft do sooo schnell..
das isch ned normal.
Ich bin scho en ganze Monet do..
und han no sovil vor..
Ide nächste paar Wochenend möchti no uf Boston, Washington DC, Philadelphia, Atlantic City und uf Kanada..
und den wär mini Ziit do in NYC au scho ume..
das isch doch echt krass.
Ich han min Flug bueched uf Miami..
am 6. April flügi uf Miami und blib det mal fürs erste 10 Tag..
det triffi mi mitem Valerio und am 14. April chund no e anderi Schwizerin dezue wo denn d' Schuel fertig het..
sie heisst Daniela.
Was mer als nächsts mached weissi noni..
aber me hend ja gnueg Ziit zum plane..
Letscht Wochenend bini in Coney Island am Meer gsi..
es isch wunderschön det.
Leider zimli chalt und windig..
im Sommer isches sicher toll det zum bade..
Ich bin eifach i d' Subway gstige und bis zu de Endstation in Brooklyn gfahre..
Isch allerdings zimlich komisch gsi..
woni den am Meer gsi bin und de Promenade entlang gloffe bin, isch öpe ali 10 Minute irgendöper zu mir cho und het mich gfrogt ob alles in Ornig isch oder ob ich Hilf bruche..
äähm was lauft den da falsch..
ich will eifach nur spatziere..
;) Najaa..
vilicht han irgendwie verlore usgseh oder so..
wer weiss.
Die Woche bini einisch zu de Kollegin nach Harlem gange am Obig..
isch vilicht ned grad e Region womer spot am Obig no söt elei umelaufe..
aber genau da han ich natürli gmacht.
-.- Han öpe am 11i ide Nacht mit de Subway hei wele..
und den sind kei Subway meh gfahre..
ich han kei Ahnig gha wasi jez söl mache..
rund um mich ume nur Schwarzi..
irgendwenn hend mi den zwei vo dene gfrogt ob ich Hilf bruch..
han den gseit ich suech es Taxi.
Den hends en schwarze Wage aghalte..
und hend gseit ich söl do istige..
Aber ide Schuel hends eus gseit me döfed nie di schwarze Taxi neh..
das sind nämli Lüt ohni Taxilizenz und die zocked eim ab und me weiss nie wases fürig sind..
han den gseit das ich es gelbs Taxi sueche..
( Taxi isch ebe irgend es Taxi und Gap sind di gelbe Taxi..
aber i minere Panik hani ned dra denkt nach eme Gap zfrage).
Nachdem mich de Taxifahrer vom schwarze Taxi agmotzt het will er vergebe aghalte het, hani den zum Glück en Polizist troffe wo mir den es gelbs Taxi grüeft het..
Gott sei dank!
;) Am Fritig simer mit de Schuel d' Columbia University go aluege..
wow das isch echt toll.
Ich würd gern det studiere..
aber das isch nur öpis für die wörklich Riiche..
es Semester chostet 45'000 $.
Aber det hets alles..
ufem Schuelareal hets glaub 3 verschiedeni Chile, es eignigs Spa-Center, es Fitness-Center, und für jedes Gebiet, womer det cha studiere, es eignigs Gebäude.
Echt toll..
Die Woche bini mir go Rollerskates chaufe..
han denkt das isch doch e tolli Idee mit dene dur de Central Park fahre..
aber irgendwie sind die ned für mich gmacht..
ich bin e halb Stund gfahre und han nachher total gschwolleni Füess gha..
weiss ned wieso.
Jedefalls bringi sie negscht Woche zrog..
die chönds selber bhalte..
-.- E Kollegin vo mir, d' Lisa us Berlin, isch höt wider hei greist..
Bin scho biz trurig..
sie isch immer mit mir cho tanze..
jez muni wider elei go.
Höt am morge simer no ali mitenand go brunche in Soho zum Abschied..
und gester simer no bi de Brooklyn Bridge gsi..
Höt bini in Harlem umespatziert..
und den bini a etliche Gschäfter verbi cho wo Hundebabys verchaufed..
die sind da eifach usgstellt im Schaufenster wie Kleider..
das isch doch echt gemein..
Und den hets au no es riese Schild nebe dra..
Puppies...
50% off...
HALLOOO?
Das sind Tier..
die chamer doch ned eifach abeschribe..
:( Für 20 $ het ich chöne es Hundebaby chaufe..
hans mir also schwer überleit.
Aber ich chönds ja ned mitneh zum go reise..
den wärs biz fies.
Aber oooh mein Gott...
ich het am liebste ali kauft und mit heigno..
die sind soooo herzig gsi..
und sie hend mir ali soooo leid do.
Ah übrigens isch es überhaupt keis Problem zum do Alkohol becho under 21gi..
Du spatzierscht eifach in Supermarkt ine, holsch de Alkohol, zahlsch en und spatziersch wider use..
da interessiert doch niemer wie alt ich bin..
hauptsach sie hend öpis chöne verchaufe.
Und usserdem redets i mim Quartier eh nur Spanisch..
sie chöntet mich aso gar ned frage wegeme Uswiis..
;) Allerdings isch min Gastvater übel streng was Alkohol under 21gi agot..
ich mues ihn immer vor ihm verstecke..
suscht wird er verrockt...
;) Oooh und das müender euch aluege..
d' Amerikaner sind normalerwiis ja scho echt es komisches Volk mit de unnötigste und komischte Erfindige..
aber das isch ja wohl toll..
Scho gschälti Rüebli..
und zwar so ganz Chlini für underwegs..
chamer schön imene Bütel chaufe..
und sie sind soooo fein.
Das han ich ide Schwiz aso echt no nie gseh...
Morn gangi in Bronx Zoo..
de söl ja echt schön und riesig sii..
I hope so.
Ich halt euch ufem Laufende...
;) Wednesday, 6th of March Haallooo...
eigentlich hani gar ned vil z' säge damol..
isch ja noni lang her sit mim letschte Bricht.
Aber ich weiss das s' Grosmueti min Blog immer schön verfolgt( und sich Sorge macht um mich..
musch dir kei Sorge mache..
ich pass scho uf mich uf) und leider isches für mich bizli schwierig zum Kontakt ufneh zu de Lüt ide Schwiz weg de Zitverschiebig und willi immer de ganz Tag underwegs bin.
Darum...
Liebs Grosmueti Ich wünsch dir alles, alles Gueti zum Geburtstag!
Das gsond blibsch und das so e liebenswerti und ufgstellti Person blibsch wied jetzt bisch..
ich freu mich jez scho wenn ich wider ide Schwiz bin und dir und em Grosvati alles vo mim Ufenthalt ide USA chan verzele.
Grüess de Grosvati und di restlich Familie ganz herzlich vo mir..
ich vermiss euch ganz fescht!
Und lass dich schön fiire..
issisch es Stück Chueche...
trotz dim Bluetzucker..
am Geburtstag döf mer das.
;) Ha di ganz fescht lieb!
Dini Anja Saturday, 9th of March 2013 Jez bini grad vom Usgang hei cho..
ich bin mit de Mariele und em Felix im The View gsi..
das isch e Roof Top Bar im 48. Stock.
Me het echt e super Ussicht und es isch toll gsi.
Me hend Abschied gfiired will d' Mariele nach eme Monet NYC morn wider heii nach Dütschland flügt..
genau wie d' Lea au..
sie beidi flüged murn..
bin scho recht trurig das sie mich do in New York elei lönd.
:( Ich wird beidi echt vermisse..
I dere Bar chan mer für 19 $ bimene Schoggibuffet sovil esse wiemer wend.
Das hemer höt gmacht..
det gits en Huufe Frücht und en Schoggibrunne und no anders Süesses..
mir isch jez no schlecht.
:) Das isch eusi Ussicht vo de Roof Top Bar...
Denn bini vorher mit de Subway heigfahre vo Manhattan nach Queens...
es isch öpe 12i gsi..
( Bin natürli zerscht wider mal i di falsch igstige will am Wochenend d' Subway andersch fahred wie während de Woche) da sind Afang Queens plötzli en Huufe Poliziste id Subway igstige und hend jede Wage überprüeft..
ich han ned gern wenn Poliziste ume sind..
das bedütet immer das öpis ned guet isch..
Ich han mir aber den nüt wiiter debi denkt und bin wie immer bi minere Station usgstige..
Woni den us de Subway usecho bin sind det öpe 4 Polizeiautos gstande und sicher 10 Poliziste und alles isch abgsperrt gsi und sie hend grad e Gruppe junger Latinos festgno.
Nimmt mich ja wunder was die verbroche hend..
Sie hend mich biz komisch agluegt aber hend mich den verbi glo.
Jaja..
do in New York erlebt mer immer öpis.
Gester sind d' Mariele, d' Lea und ich ines Indisches Restaurant( me hend ned gwüsst dases Indisch isch bis mer d' Charte gseh hend).
Es isch echt guet gsi..
erstunlicherwis.
Aber zimli scharf...
und zimli tür.
Aber mer hend schliessli euse Abschied gfiired.
Höt bini zum Times Square gloffe und den hani gseh das s' Empire State Building höt bsonders schön belüchtet isch( es isch jede Tag andersch belüchtet..
am Valentinstag zum Bispil isches ganz rosa gsi...
hahaha) De Valerio( de Italiener us minere Klass) het jetzt au sin Flug und s' Hotel in Miami bueched.
Mir flüged am gliche Tag( 6. April) und sind im gliche Hotel.
Denn kenni wenigstens scho mal öper..
das machts liechter zum anderi Lüt kenne lere..
und ich han öper wo mit mir min 21. Geburtstag fiired..
ICH FIIR MIN GEBURTSTAG IN MIAMI...
WIE GEIL ISCH DAS DENN?
Ich han mir es Abo gmacht imene Fitnesscenter grad ide nöchi vo minere Schuel..
isch recht cool.
Ich zahle 30 $ für en Monet..
und es isch recht gross und het alles wamer imene Fitnesscenter brucht..
De Typ vom Fitnesscenter isch au echt herzig gsi..
han zerscht mit ihm mini ganze Agabe besproche( Adresse, Telefonnummere, etc.) Denn het er mir s' ganze Fitnesscenter zeigt..
und er het mir( wie d' Amerikaner so oft) sis halbe Lebe verzelt..
sini Grosseltere wohned in Dütschland und drum chan er au bizli Dütsch..
( er het gseit:" Hallo ich spreke ein bischen Deutsch aber not so gut...
" Jöö!
) Bin die Woche mal dur Soho gloffe und han da en Strassekünster entdeckt wo mit farbigem Sand uf de Bode zeichnet het.
Isch echt beidruckend gsii..
Vo dene Strassekünstler und Strassemusiker gits do sowieso en Huufe..
I de Subwaystation zum Bispil isch immer e Gruppe wo Breakdance-Shows macht.
Das isch echt cool..
oder es het en Huufe echt gueti Sänger ume, wo eifach neumed am Bode sitzed und singed.
Ufem Weg vom Time Square nach Queens hets oft e Gruppe Mexikaner wo mexikanischi Musig macht mit Gitarre und so..
die sind au echt super.
Di beste allerdings sind die wo ide Subway zwüsche allne Lüt Musig losed mitem I-Pod oder I.Phone und lutstark mitsinged ohni Hemmige..
und vo dene hets echt en Huufe..
Erst grad hemer Downtown en Rocker ide U-Bahn gha wo lutstark gsunge het und dezue tanzed..
mit lange unpflegte Haar und die het er zmitzt zwüsche allne Lüt im Züg umegschwunge..
mir hend nüm chöne vor lache..
aber de het das ned wiiter gstört.
:) Oooh..
übrigens isch New York en Traum für ali wo Shopping liebed..
ich weiss ned wie oft ich dur Bade duregloffe bin nachem Usgang und gseit han" Ich het jetzt voll Loscht zum go shoppe.
" Das isch da möglich..
am Time Square hend d' Läde bis am 2 am morge offe..
das isch ja mal geil.
Mir düend eifach die Lüt wo det müend schaffe biz leid..
aber naja.
Es heisst ja" die Stadt die niemals schläft".
Und das isch also tatsächlich so...
Höt am morge bini ufgwached und han fast en Herzinfarkt becho..
es het doch tatsächlich 5 cm Schnee geh über Nacht..
ich wär am liebste wider is Bett go schlofe..
bin aber den doch id Schuel..
Am morge hets den au di ganz Ziit gschneit..
im Lauf vom Namitag isch aber denn alles scho wider weg gange und jetz isch scho wider alles trocke.
Morn söts sogar 14 Grad werde..
ich hoff da stimmt au wörklich..
wird öpe Ziit dases wärmer wird.
Im Grosse und Ganze isches aber echt es tolls Lebe do..
ich vermiss echt nüt dihei( usser natürli mini Familie und Fründe).
Es isch schön eifach mal chöne abschalte und ali Problem und ernste Aglegeheite ide Schwiz z' loh.
Di erste 2 Woche do hani mi ame no ufgregt will alles wo mer do plant immer schief got.
Ich plan mis Lebe eigentlich zimli gern und es het mich hässig gmacht dass mer do nie rechtzitig chund und das ali Plän immer schief laufed.
Underdesse hani eifach ufghört Plän zmache..
ich han mini Ziit woni ide Schuel mues sii( was au nie garantiert isch will ich nie weiss wenn das d' Subway wider mal stecke blibt..
ich bin scho bis zu 30 min. irgendwo festgsteckt) und ich han mini Tanzstunde( woni au regelmässig wider verpasse will ich d' Ziit falsch igschätzt han).
Alles andere loni eifach mal uf mich zuecho..
ich han immer 2 Paar Schueh debi..
Turnschueh und anderi..
und immer Sportkleider und es T-Shirt zum wechsle..
und den gangi mal los und lueg uf wasi Loscht han und was uf mich zuechund.
Mängisch hani au Täg da isch es mir eifach z' blöd usem Huus z' go und uf Manhattan übere..
den blibi dihei und lueg de ganz Tag Film( das machi aber nur wenns voll regnet oder schneit).
Wer hätti das denkt dass ich mal so es Lebe füehre..
vom Banker zum Schöggeler..
aber mis Läbe isch im Moment echt toll..
ich mues mir kei Gedanke mache über irgendöpis und ich han absolut kei Sorge...
Wednesday, 27th of March 2013 Min Laptop funktioniert wider..
dank em Tomohiro..
er isch min Held.
Er het ihn gflickt, was gar ned so eifach gsi isch..
will er nur Koreanisch verstot und min Laptop uf Dütsch gsi isch...
den han ich probiert ihm das ganze z' übersetze uf Englisch..
aber da ich ned grad en Technikgenie bin, isch au da zimli schief gange..
haha.
;) Ich han jez au länger nüme gschribe will ich eifach immer so vil los han und will d' Ziit eifach vil z' schnell vergot do..
stelled euch das mal vor..
no 2 Woche und den flügi scho uf Miami.
Ich wünscht ich chönd d' Zit nomol zrogdreie und no einisch vo vore afange in NYC( denn allerdings mit 15 Grad und Sonneschii).
Mini dütsche Mädels sind ja heigreist vor 2 Woche..
ich vermiss sie echt.
Es lauft scho vil weniger ohni sie..
und ich freu mich jez scho wemer eus den in Europa ali treffed.
:) Mer hend aber scho wider en Huufe neui Lüt id Klass becho..
Mir sind momentan 3 Brasilianer, 1 Argentinierin, 1 Spanierin, 1 Italiener, 1 Dütschi, 1 Japanerin, 1 Koreanerin, e Französin, e Schwizerin und ich.
Mir sind also guet durchmischt und es macht zimli Spass, will mer eus echt ali mega guet verstönd.
I minere Gastfamilie han ich ebefalls es paar cooli Lüt..
zum Bispil d' Daniela, e Schwizerin, wo denn au mit mir chund go reise e Zit lang.
Allerdings hemer au es paar seeeehr strubi Lüt do.
I mim Stock hets 2 Japanerine..
di eint isch nie dihei..
die isch immer im Usgang und chund den am 5i am morge hei und got go dusche und den id Schuel.
Di ander han ich feng eimal gseh i 6 Woche..
die hockt di ganz Ziit i ihrem Zimmer und macht weiss ned was..
( mir nennde sie Ghost will niemer sie je gseht und wenn den schlicht sie nur umenand ;)).
Mir hend im 2. Stock en Japaner..
de isch echt irre..
er studiert Psychologie in Japan..
wet aber ned uf dem Bruef schaffe wener fertig isch..
uf d' Frag was er denn will mache het er gmeint er wüssi au ned..
er segi uf de Welt zum en guete Mensch sii..
schaffe interessiert ihn eigentli ned so.
Er het au zu einere vo de Gastfamilie gseit sie gset us wie en Maa...
er chöni das psychologisch beurteile.
HALLOO?
Und womer einisch ali zäme ines Restaurant gange sind het er nachem Esse im Restaurant gmeint ihm seg langwilig..
und er het de Schal über s' Gsicht zoge und pennt...
mmh jaa okay!
xD Aber jez ischer zum Glück wider abgreist..
am Afang woner acho isch hani ide Nacht immer mini Türe abgschlosse..
ich mein, weisch ja nie wa so eim in Sinn chund ide Nacht...
;) Denn hemer en schwule Asiat do..
de isch recht nett und zimli witzig.
;) Er kennt sich super mit Fashion und so Sache us..
De Dani und d' Rebekka sind do gsi e Woche..
han ihne biz d' Stadt zeigt und mir hend paar Sache zäme undernoh..
aber ich han am morge aml Schuel gha und sie sind go shoppe..
den hemer eus ned soo oft gseh..
aber isch schön gsi wider mal öper altbekannts zgseh.
;) Ich bin mit ihne zäme ufs Empire State Building..
endlich..
das hani nämli noni gschafft sit ich do bin.
Und e Boattour hemer gmacht zäme.
Isch sauchalt gsi leider..
aber trotzdem cool.
Denn e Woche druf chumi plötzli es Telefon über vom Noel..
er het mir mitteilt dass er gad im Hotel am Time Square icheckt het...
whaaaat?
Isch e riese Überraschig gsi...
für mich emol..
so wieni vernoh han hends ja ali usser mir gwüsst vom Gschäft..
:) Han mich emol uuh gfreut..
mir sind den am gliche Tag wo de Noel acho isch no mit de Fähri nach Staten Island übere und hend d' Statue no gseh..
( de Noel isch totmüed gsi und het glaub en rechte Jetlag gha..
aber er isch en harte Siech gsi..
;)) Am Fritig obe simer den zerscht ine Roof Top Bar im 48. Stock und nachher mit de Stretchlimousine inen Roof Top Club go fiire.
Aso mini Kolege vo de Schuel und de Noel..
mir sind glaub 24 Lüt gsi..
isch aber super gsii..
het echt Spass gmacht..
bin den am 5i am Morge au dihei gsii.
;) Am Samstig hani den meh oder weniger de ganz Tag gschlofe..
und am Obig simer wider ines Pub..
es paar sind den wiiter anes Jazzkonzert in Brooklyn..
es paar sind den heii..
und ich und paar anderi sind den ines Appartement vo paar Brasilianer und hend det wiiter gfiired..
;) Jedefalls bini den am wider recht spot dihei gsi..
am 7i am morge..
:) Han den wider de ganz Sonntig gschlofe..
und am Mentig bini chrank gsi.
:) Am Mentig hani mi echt mies gfühlt..
han chum chöne ufstoh..
bin den mitem Gastvater zum Doktor..
und de het mir jez Antibiotika verschribe..
han 39 Grad Fieber, en gschwollene Hals und Bronchitis gha..
najaa..
Underdesse gots mir wider besser..
morn gangi den wider id Schuel..
;) Ich finds soooo schad dass ich jez den mues go do..
han so vil tolli Lüt kenne glert do..
die wirdi ali sooo vermisse..
Miami wird natürli au toll..
aber ich mue halt wider vo vore afange mit Lüt kenne lere..
najaa..
klapped scho.
Bin ja kei chlises Kind meh..
;) Das isch en Teil vo minere tolle Gruppe...
Hans echt super mit eim Brasilianer..
leider isch er aber abgreist letscht Sonntig..
:( Vermiss ihn echt do..
fehlt irgendwie scho öpis do..
aber Gott sei Dank gits ja feng so gueti Kommunikationsmittel..
mir blibed also sicher in Kontakt..
:) Me het echt immer vil Spass gha mit ihm...
;) Ich bin no in Washington DC gsii..
ganz e schöni Stadt!
Mega suuber und kei Hochhüser( isch verbots det)..
Bin mit eme Tourguide gsii..
und han niemer kennt am Afang..
aber da isch ned schlimm gsi..
han scho nach paar Stund e Grupper Brasilianer kenne glert.
Und mir hend echt es witzigs Wochenend gha zäme..
Brasilianer sind eifach überall..
und sooo es cools Volk.
Mit dene lauft immer öpis und me het immer Spass..
:) S' wiise Huus isch allerdings fascht so mickrig wie d' Statue of Liberty..
xD Es het aber suscht ganz schöni Gebäude..
und es tolls Museumsviertel..
bin im Natural History Museum gsi..
ganz es tolls, interessants Museum..
obwohl ich suscht gar kein Fan vo Museum bin.
;) Mir sind no im Mc Gee's Pub gsi..
das isch das Pub wo d' Idee fürs MacLarence Pub vo" How I met your Mother" herchund..
Isch leider zimli enttschüschend gsi..
het gar ned so usgseh wie ide Serie.
Immerhin hets es paar Bilder vo de Schauspieler ufghänkt gha..
und uf de Charte hets paar Sache gha wie z. B. de" beschti Burger vo New York" ;) Das wärs jez mal wider für s' erste..
aber min Laptop funktioniert ja wider..
den schribi sicher bald mal wider..
Wünsch euch alne e gueti Ziit!
Thursday, 11th of April 2013 Halloooo...
Ich meld mich nach längerer Pause wider.
Ich bin underdesse nüme in New York, sondern in Miami.
Ich bin letschte Samstig do ane gfloge..
und es isch herrlich.
Endli Sonne und Strand..
da hani echt brucht nach dere Kälti in NYC.
Mini letschti Woche in New York hani demit verbracht, ali mini Lüt no einisch ztreffe und alne ciao zsäge..
und au wenni nur 2 Monet det gsi bin isches trotzdem scheisse hart gsi.
Ich han so vil cooli Lüt kenne glert und es isch mir echt ned eifach gfalle..
vorallem wili weiss dasi en Teil vo dene Lüt waschinli nie meh wird gseh..
han zum Bispil e echt gueti Fründin us Korea gha..
und Korea lit ja leider ned grad um de Egge...
Was mir gar ned schwer gfalle isch isch mim Gastvater ciao säge..
bin eigentli recht froh muni ihn nüm jede Tag gseh..
hans ned so speziell guet gha mit ihm.
Im Juni gangi aber den eh no einisch zrog wili ja min 2. Koffer mue abhole..
;) Allerdings het d' Vorfreud uf Miami scho überwoge..
und es isch echt en Traum do.
Ich han no nie so e schöni Stadt gseh, so klars Meer und so vil schöni Mensche..
echt krass.
Han mir nie denkt dases sooo schön isch..
Au euses Hostel isch super..
mega suber..
schöni Zimmer..
e super Bar dosse under Palme und en super Pool...
Ich bin mit 3 andere Fraue im Zimmer..
di meiste blibed nur 1 - 2 Nächt..
drum wechslets immer wider.
Aber sind bis jez ali uh nett gsi und so trifft mer immer neui Lüt.
Am Obe sitzt mer dunde id Bar und lehrt jede Tag wider paar neui Lüt kenne.
Mir hend i dene 5 Tag womer jez do sind sicher scho über 30 Lüt kenne glert.
Und den gosch au zäme in Usgang oder trinksch eis zäme.
Es isch super..
Gester hani Geburtstag gha..
den simer natürli go fiire am Obig.
Inen Club namens Mokai..
isch echt super gsi.
Aber sautür do..
für ein Drink zahlsch 20 $ und für es Wasser 10 $..
;) Aber egal..
bin ja schliessli in Miami..
de Club inne isch überall mit Stofftiger verziert gsi..
kei Ahnig wieso..
aber ali hend Spass gha ade Tiger.
;) Ich bin mitem Valerio do..
und es isch echt super..
mir hend vil Spass mitenand..
und es isch eifach wemer ned elei anen neue Ort chund.
Am Obig erkundemer immer d' Stadt mitenand und hend scho vili schöni Plätz gfunde.
Er het mich au uf de Gschmack bracht mit Sushi..
sit mir do sind simer sicher scho 3 x go Sushi esse..
mmhhh...
Höt bini im Everglades National Park gsi..
det simer mit eme Airboat dur de Sumpf gfahre und hend en Huufe Aligatore, Schlange und Vögel chöne beobachte..
isch echt cool gsi.
Und ich han en Aligator döfe hebe..
wuhuu...
ich han sie Susi tauft..
und sie isch echt e Süessi gsi.
:) Am 1. Tag sind de Valerio und ich an Strand.
Ich han Sonneschutz 15 brucht und er het s' gfühl gha er brucht kei Sonnecreme( will er Italiener isch..
haha).
Und am Obig simer beidi knallrot gsi.
Toll..
xD D' Sonne do isch soooo vil stärker als in Europa.
Underdesse bini aber scho schön brun.
Am Sonntig wemer an Nikki Beach..
das isch en Strandabschnitt wo' s luter Bars und Lounges het und wo di ganz Zit eifach Party isch.
Und am Mentig gömer uf Key West..
Am Sonntig Obig chund d' Daniela, di ander Schwizerin wo mit mir chund go reise, do a.
Den blibemer no 2 Tag in Miami und den gots witer uf Fort Lauderdale..
Sunday, 21th of April 2013 Underdesse sind d' Daniela und ich in Houston, Texas acho..
D' Daniela isch in Miami acho und am nächste Tag hemer en Tagesusflug nach Key West gmacht..
das isch am usserste Endi vo Florida..
und eigentli fascht scho meh Kuba wie USA.
Es isch es herzigs Städtli gsi..
aber recht langwilig.
Nach eim Tag het mers gseh..
Und es isch üüüübel heiss gsi.
Mir sind fascht gschmolze a dem Tag.
xD Am nächste Tag hani de Daniela denn Miami zeiged..
leider het sie det nur ein Tag gha..
am nächste Tag simer scho witer greist.
Aber ich liebe Miami..
det chönd ich echt lebe..
det hets alles wo ich bruch..
Ich han den a dem Obig em Valerio und em Claudio müse ciao säge..
das isch mir echt schwer gfalle..
wemer jede Tag mitenand verbringt und den plötzli isch mer so wit weg vonenand isches ned immer eifach.
Vermisse sie jez scho..
mir hend echt vil Spass mitenand gha und vil scheiss zäme erlebt.
:( Jaa und den sind d' Daniela und ich mitem Taxi witer uf Fort Lauderdale..
hahahaha..
det hemer ja en tolle Taxifahrer gha..
echt en nette..
aber chli en verwirrte..
de het en riese Spass gha eus irgendwelchi Reisetipps zgeh..
;) Und er isch fascht gstorbe woner eusi 3 Koffere het müse i sis Taxi lade...
haha.
Fort Lauderdale isch öpe 1 Stund vo Miami Beach weg..
während de Fahrt hets no voll abegregnet und gstörmt..
super -.- Womer aber den acho sind isch scho wider guet gsii..
und mir hend es riese Appartment gha..
ganz für eus eleige..
mit Chuchi und Sofa mit eme riese Fernseh..
;) Es isch den scho spot gsi und me hend Pizza bstellt..
ooh mein Gott..
da hesch nur scho e halbi Ewigkeit bis mal die Bstellig dure hesch...
da chasch 100 verschiedeni Sache bstelle..
öpe 6 verschiedeni Teigarte..
verschiedeni Sauce..
1000 Sache für druf..
debi hemer doch eifach nur e Pizza wele...
;) Am nächste Tag simer an Strand..
de Strand isch echt schön..
aber echt wenig Lüt und alles nur Älteri und Familie..
ned z' vergliche mit Miami..
uuuuh und die sind so prüde dete..
simer am Strand gläge oben ohne und hend gsönnelet..
da chund ein zu eus( öpe 35gi) und seit öb mir Touriste sind..
hemer gseit jaa.
Seit er, jaa das het er denkt..
er hegi no nie Lüt gseh wo oben ohne do sind und er sig scho sit 15 Jahr in Fort Lauderdale...
er glaubi sogar das da verbote isch...
whaaaaat?
In Miami mached das ali und es isch 1 Stund weg vo Fort Lauderdale..
haha.
Nachhher hemer ihm halt gseit das eus da ned stört wenn mer di einzige sind..
da het er gmeint er meini das ned als Vorwurf..
mir seged ja beidi wunderschön..
öb er eus döfi zum z'Nacht ilade..
wtf?
Eimal gset er nackti Brüst i sim Läbe und scho wot er mit eus go z'Nacht esse?
Ernsthaft?
Ja me hend den gseit nei mir hend scho anderi Plän..
den ischer den abzoge..
haha.
Ja und es het no paar anderi Alti gha wo sich zimli ufgregt hend ab eus..
aber da het eus wenig gstört..
es isch nämli NED verbote..
;) Me sind den am Obig id Stadt före..
allerdings simer biz enttüscht gsi..
es isch recht lahm..
nur Familie..
kei Party und zimli chli..
aso ich würd nüm det ane go.
Aber es sind erholsami Täg gsi.
Und d' Lüt sind nett det.
Allerdings hemer biz Pech gha mit Fort Lauderdale..
d' Daniela het e Sonneallergie gha det und het en ganze Tag nöd id Sonne chöne..
den simer ine Shoppingmall gange.
No meh Shopping...
:S Ha scho 3 Koffere...
haha.
Aber kei Angst Mami und Papi..
ich bin ned di einzig.
Das loht sich i so ere lange Zit eifach ned vermide..
Ich han Lüt in New York gha, die sind mit 6 oder 7 Koffere hei..
ich bin aso no guet dra..
;) Mini Täsche isch grisse in Fort Lauderdale..
und mich schälts ade Schultere will ich mich det mal verbrennt han.
Und a eusem letschte Tag hemer kei Bargeld chöne useloh..
Denn hemer zerscht gmeint eusi Charte sind gsperrt.
Sinds aber ned..
;) Den am letschte Tag simer mitem Taxi an Flughafe..
oooh mein Gott..
euse Taxifahrer..
so en ganz dicke schwarze..
het im Auto Pommes gässe und di ganz Zit glached wie en Irre..
und mir hend kei Ahnig gha was so loschtig isch..
und gfahre ischer wie en Irre...
me sind froh gsi womer heil am Flughafe acho sind.
Den hemer am Flughafe wele ichecke( mit 2 Koffere).
Da hends eus gseit es isch z' schwer..
zum Glück han ich no en Koffer im Koffer ine gha..
den hemer halt 3 Koffere drus gmacht.
Aber s' nächste Problem isch den gsi das eusi Kreditkarte beidi ned funktioniert hend und mir eusi Koffere ned hend chöne zahle zum' s ufgeh..
den hemer euses letschte Bargeld müse zämekratze und Cash zahle..
Het den am Schluss doch alles no klapped..
Den simer witer dur d' Sicherheitskontrolle..
muemer sich jedes Mal halbe uszieh damit mer dure döf..
krass wie streng d' Kontrolle do sind.
Und den frageds immer bin Pass nachem Name..
statt das vergliched ob glich usgsesch...
aso ich chönd mit irgend eme Pass go reise und eifach de Name uswendig lere..
die würdet da ned tschegge...
aso mängisch fragsch di ja scho ab dene Amis..
:D Und den simer endli im Flugzüg nach Houston gsesse..
Den simer spot am Obig in Houston acho und sind recht müed gsi.
Me sind den mitem Taxi is Hotel gfahre und hend im Hotel den no en Salat bstellt will mer no Hunger gha hend.
De sinds eus den is Hotel cho bringe..
en witzige Typ isch cho..
het alles wele wüsse..
vo wo dasmer sind, wo mer vorher gsi sind..
und natürli s' traditionelle...
" Welcome in Texas!
" Debi hemer doch nur euses Esse wele..
;) Die hend en ganz en üble Akzent do..
musch huere ufpasse das sie verstosch..
ned so eifach wie in NYC oder Florida.
Am nächste Tag simer früeh uf und sind go z'morge esse..
mir hend eus echt ufs z'Morge gfreut wills gheisse het es isch international mit BROT!
Jaaaaa klar..
Bagels und Toast..
und so süesse Chuechescheiss..
-.- Ich glaub ich chum nüm zumene astendige z'Morge bisi ide Schwiz bin..
najaa.
Nachher simer is Fitness...
( wuhuu es het es Fitness do..
:)) Und den hemer eus mal uf de Weg gmacht id Stadt..
me hend denkt me fraged am Empfang wo mer ane münd und so witer..
allerdings het die blöd Chueh ned wörkli so Ahnig gha..
und het glaub au eifach kei Loscht gha zum eus helfe..
wie d' Daniela würd säge..
en arrogante huere Hagge...
;) Me sind den halt eifach mal in Bus ugstige..
und id Stadt före..
bi de Endstation hends eus usegrüehrt und me hend ned wörkli witer gwüsst.
Sie hend eus den gseit me söled de Zug neh..
den simer halt zu de Haltestell gange und hend wele Billett löse..
aber me hend die Maschine ned tscheged..
und ich ha den halt afo umeflueche..
me hends den aber doch no usegfunde..
womer eus umkehrt hend sind det irgendwie 5 Schwarzi ghocked und hend eus beobachtet.
( aso eigenti hends eus glaub uf de Arsch gluegt -.-).
Jedefalls het den de eint gmeint mir stehled alne andere Lüt in Houston d' Show.
Zerscht hemer ned so gnau gwüsst was er eus mit dem will säge..
es isch aber als Kompliment gmeint gsi.
Me hend den afo rede und sie hend eus Tipps geh wo mer ane söled( allerdings het eus jede vo dene öpis anders verzelt was eus nur no meh verwirrt het).
Eine vo dene het den gmeint her hegi nüt zdue und er zeigi eus d' Stadt..
jaa ich mein wieso ned.
Me sind den halt mit dem mitgange und er het eus echt alles schön zeigt.
Isch zwar mit de Zit echli nervig gsi aber ok..
gratis Stadtfüehrig isch ja ned übel.
Und er isch en witzige gsi..
allerdings isch er en recht Macho gsi..
er isch scho überall gsi und er weiss alles...
Und den simer uf d' Stripclubs cho( git en Hufe Stripclubs in Houston) und er het gmeint er chönti ja au imene Stripclub schaffe..
er hegi ja de Body defür( het er ned gha)...
aber er weli sich ned verchaufe für Geld...
haha jaa wer' s glaubt.
;) Nach öpe 2 Stund simeren den los worde..
simer beidi recht froh gsi.
Den simer den mitem Bus retour richtig euses Hotel..
und me hend den denkt me chöntet chli früehner usstige und de Rest zruglaufe..
ich han eh no a en ATM( Bancomat) müse..
me hend den öpe 5 Bancomate probiert und niened hani Geld chöne useloh..
echt nervig gsi..
schlussendli isches aber den doch gange..
Und es isch echt schrecklich do in Texas..
laufsch mit Shorts ufem Trottoir und JEDES Auto huped..
womer anere Tankstell verbi cho sind het eus en Typ aquatscht er nehmi eus mitem Auto mit..
jaa klar..
ich stig natürli bimene wildfremde Typ is Auto..
-.- Am beste würdsch do mit eme Sack umelaufe..
vilicht höreds den uf z' hupe und z' pfiffe..
echt müehsam.
Aber d' Stadt Houston isch echt cool..
zwar gar ned wie mers eus vorgsellt hend.
Es isch e richtigi Grossstadt..
nüt mit Cowboys und so..
:( Aber echt super und ned eso verstopft mit Lüt wie New York.
Übrigens...
mir hend eus für euse Trip vo San Francisco nach San Diego en Ford Mustand Cabrio gmietet...
en echt heisse Schlitte..
da freuemer eus jez scho druf..
das wird so richtig geil!
Witeri Infos über euse Roadtrip folged..
am 23. April flügemer vo Houston nach San Franciso( es isch echt astrengend ali paar Tag wider alles packe und wider neumed andersch aneflüge..
me lebt di ganz Zit usem Koffer.
Nachher chömer wenigstens usem Auto uselebe...
HAHAHA) Und am 25. holemer s' Auto ab...
und den gots los..
wuhuuuu!
Tuesday, 23th of April Da sind na paar meh Infos zu de Stadt Houston.
Irgendwie hani s' letscht Mal d' Hälfti vergesse...
;) A eusem 2. Tag in Houston hemer denkt, me mached e Citytour..
zum Glück hemer das gmacht..
isch echt interessant gsi.
Mir hend eus am 1. Tag di ganz Zit gfragt wo ali Lüt sind..
es isch nämli echt usgstorbe gsi..
abgseh vo dene paar Schwarze womer troffe hend.
Me hend den bi de Citytour erfahre, dass Houston e Undground-Stadt het.
Di ganze Lüt sind under de Erde..
i sogenannte Underground-Tunnel.
Ali grosse Gebäude vo Houston sind unter de Erde mitenand verbunde.
Me sind den au abegange go luege..
und det hets soooo vil Lüt..
und Läde, Restaurant, Take Away, etc..
s' ganze Lebe spilt sich det unde ab..
eeeecht strange...
Me sind usserdem go di gröscht Universität vo Houston aluege..
d' Houston Rice University..
echt schön..
isch sicher toll zum det studiere.
Me sind au no ines Gebäude ine und in 60th floor..
vo det hemer e tolli Ussicht gha über Houston Downtown.
Chan natürli ned mit New York mithalte..
aber isch ned übel gsi..
und d' Iwohner vo Houston sind sooooo stolz uf ihri Stadt.
Sie vergliched sich immer mit NYC..
euse Guide vo de Tour het eus öpe 100 x gseit wie toll Houston isch und was alles besser isch als in New York..
:) Usserdem hets in Houston s' gröschte Medical Areal vo de USA.
Mir sind duregfahre mit em Car..
es isch riesig und es het überall Studente mit dene typische Medizinchleider...
gset genau so us wie bi Scrubs..
isch echt cool.
Mir sind eus vorcho wie imene Film..
es isch wie e eigeni Welt nur mit Krankehüser, Ärzt und Studierende...
Me sind au no is Houston Aquarium gange..
isch zwar meh für Kind gsi..
aber mir hend euse Spass gha.
:) Es isch wie en riese Vergnüegigspark gsi mit Karussel, Rieserad und verschiedene Ständ..
me hend eus gfühlt wie chlini Meitli...
;) Me sind mit eme Zügli dur es Haifischbecki duregfahre..
recht witzig gsii..
aber sind scho riesigi hässlichi Sieche die Haifisch..
ich hoff ich begegne nie eim in echt...
Im Grosse und Ganze isch Houston e echt schöni Stadt mit vilne strange Lüt mit eme witzige Akzent.
Aber nach 2 Tag hemers den au gseh gha..
und me sind froh gsi womer abreist sind..
Höt isch nämli am 12i scho euse Flug nach San Francisco gsi..
me sind den mitem Taxi an Flughafe..
det hemer eusi Koffere ufgeh und es isch erstunlicherwis mal alles nach Plan und ohni Problem verlaufe..
Nachher hemer wieder dur d' Sicherheitskontrolle müse..
ich fühl mi jedes Mal wie en Schwerverbrecher det..
Schueh abzieh, Jagge abzieh, den hets det so e Maschine wie so en Röntgeapparat..
det muemer inestoh sitwärts und d' Händ ufehebe wie Hände hoch..
so muemer so lang stoh blibe bis alles gscannt het...
den chamer use und wird je nachdem no vo eim oder einere vo obe bis abe begrapscht und abgsuecht...
HALLOO?
Ich mein..
mir gsend ja jez echt ned us wie so schlimmi Finger..
najaa aber das isch da halt Standard.
Nachher simer witer und hend uf euse Flüger gwartet..
de Flug selber isch 5 1/2 Stund gange..
mit Zwüschehalt in LA.
Me hend allerdings chöne hocke blibe..
aber am Flughafe und im Flüger trifft mer ame Lüt.
Womer uf de Flüger gwartet hend, isch nebe eus e Gruppe älteri Dame gsi..
die hend glaub irend en Altersusflug gmacht..
leck hend die en Lärm gmacht..
wie so schnatterndi Gäns sinds am diskutiere gsii..
ich bin det ghocked und han mini Bei uf de Gepäckwage ghebt und han gläse( allerdings hani mi dank ihne schwer chöne konzentriere).
Plötzli seit die Dame nebe mir uf Englisch zu mir..
wenn sie mich wär würd sie d' Bei abeneh..
det seged paar Männer wo di ganz Zit lueged..
ich han mir nur denkt das isch mir doch scheissegal..
aber hans den halt gmacht..
5 Minute spöter seit sie zu mir..
jez siged d' Männer gange..
sie hegi also recht gha..
ich han den denkt ich säg eifach nüt dezue..
xD Im Flüger hemer paar lätschendi Goofe gha..
forchtbar.
Die Eltere söled ihrne Babys doch bitte en Nuggi oder so is Muul stopfe..
da chas ja ned si das die 5 Stond lätsched..
-.- Und hinder eus isch so en Gentleman ghocked wo di ganz Zit ganz elegant im Züg umegschnudderet het.
wäääh....
-.- Me sind den froh gsi womer usem Flüger hend chöne usstige.
Am Flughafe in San Francisco hemer es Taxi gsuecht..
damal hemer en ganz en nette Taxifahrer gha.
Ganz en Junge wo eigentli studiert und dur s' Taxifahre chli Geld nebeher verdient..
Me hends echt witzig gha mit ihm und er het eus scho mal chli öpis zeigt und verzelt vo San Francisco.
Euses Hotel isch super glege damal( ned wie in Houston) und echt schön..
und d' Lüt im Hotel sind echt nett..
d' Stadt wirkt au echt schön..
allerdings simer erst am Obig im Hotel gsi und hend darum noni soooo vil gseh.
Morn wüssemer den meh...
Allerdings isches chälter als mer erwartet hend.
De Tag dur um di 20 Grad und ide Nacht wirds zimli chalt...
Ooooh...
und mir isch es echts Missgschick passiert.
Ich han mini Kleider gwäsche..
und irgendwie hani öpis falsch gmacht..
( normalerwiis hani immer ali Farbe mitenand gwäsche und es isch immer guet gsi).
Woni mini Wösch usegno han hani plötzli kei wissi Sache meh gha...
und ich han echt vil wissi Sache wie die wo mich kenned wüssed..
Jaaa...
jez isches so en Mix zwüsche grau und grüen verziert mit vilne grusige Flecke..
xD Jez hani nüm vil wissi Sache...
defür vil grau-grüeni fleckigi Sache...
juhuuu -.- Najaa..
shit happens!
;) Saturday, 4th of May 2013 Soooo..
ich han echt en Huufe ufzhole do..
mir sind sit Houston no a so vilne Orte gsi..
und mir sind immer underwegs..
drum hani leider nie wörkli Zit gfonde zum in Blog schribe..
meistens simer nur 1 Nacht imene Hotel und den blibt ned so vil Zit zum no gross an PC z' sitze.
Ich han ja im letschte Blogitrag scho erwähnt, dass mer nach Houston uf San Francisco gfloge sind.
Det hemer für 2 Nacht es Hotel gha..
s' Hotel isch echt schön gsi, allerdings inere Region wo' s chli gföhrlich isch..
en Huufe Schwarzii und Penner.
Und en Huufe Drogedealer und so Sache..
I de Nacht simer det emol ned uf d' Stross..
da hends eus au im Hotel abgrate devo.
Suscht isch San Francisco echt schön..
es isch mega hügelig da und wenn mer keis starks Auto het chamers aso echt vergesse..
den chund mer ned de Berg ufe..
;) A eim Tag hemer det e Tour gmacht mit somene Sight-Seeing-Bus.
Me sind den dur ali Viertel vo San Francisco duregfahre und den natürli au no über d' Golden Gate Bridge..
de Bus isch offe gsi obe und eus hets fascht usem Bus usegwindet..
in San Francisco isches nämli immer übel windig.
Und mitem Bus über die Brugg ine isch Horror gsi.
Mir hend nur no Chnöpf ufem Chopf gha..
Frisur het mer das emol nüm chöne nenne.
:) Hinder eus isch es schwuls Päärli ghocked und die hend Krise gschobe weg dem Wind.
Ihr Frisur isch kaputt gange und sie sind di ganz Zit am umelätsche gsi..
und de eint het den zum andere gseit:" Oh my god..
this is awful..
why are we doing that?
" Hahaha..
zimli witzig gsi.
Bi de Golden Gate Bridge hemer den chöne usstige zum Föteli mache..
womer den wider zrog in Bus cho sind sinds underem Dach ghocked..
haha..
Pussys.
;) In San Francisco hets es Gfängnis für Schwerverbrecher..
s' Alcatraz..
das isch uf ere Insle zmitzt im Meer use..
gset zimli idrucksvoll us.
Es hets no nie öper gschafft uszbreche und lebend as Festland z' cho.
Cha mer au schöners vorstelle als uf ere Insle igsperrt si für de Rest vo mim Läbe..
aber sind ja selber schuld..
A eusem letschte Tag in San Francisco hemer am 11i chöne euses Auto hole..
han mich scho sit Tage druf gfreut..
;) Me sind den det ane gange und hend den zerscht so Züg müse usfülle und dureläse und de ganzi Seich.
Und den hemer ine Tüfgarage abe müse und det hends eus de Schlüssel geh und s' Auto zeigt.
Uuuuuh..
det hets geili Autos gha..
ich het euse Ford Mustand gern inere andere Farb gha..
am liebschte knallrot oder anthrazit.
Aber jez hemer halt en silbrige..
da isch au easy..
:) Me hend den natürli gad s' Dach abegloh und sind losdüsed.
Ich bin zerscht gfahre..
und es isch scho ned s' gliche wie min langsame Ford Fiesta dihei..
de het scho chli Dampf im Arsch.
;) Me sind den dur d' Stadt kurved und hend zrog zu eusem Hotel wele zum Koffere hole..
isch allerdings gar ned so eifach gsi..
will in San Francisco gits sozsäge nur One-Way-Strasse.
Und bi de erste Kurve bini gfahre wo no grüen gsi isch und den isch rot worde und ich bin zmitzt ufem Fuessgängerstreife gstande und ali Lüt hend müse ums Auto umelaufe..
biz peinlich gsi..
vorallem will mer mit offenem Dach gfahre sind.
;) Me hend den emol eusi Koffer gholt und sind los gfahre richtig Yosemite National Park.
Gott sei Dank hemer es Navi gha..
suscht wäremer voll am Arsch gsi.
Bis i de Park simer ca. 5 Stund gfahre..
und alles über Berge ine..
mer hend gmeint me chömed nüm aa..
und plötzli simer zmitzt im Park ine gsi.
Und es isch eifach NÜT gsi..
nur Wald und Berge und Flüss und See...
me hend den es Hotel wele google..
allerdings het mer i dem ganze Park kei Internet..
me sind aso zimli ufgschmisse gsi..
andersch müed und hungrig.
Me hend den zum Glück doch no eis gfunde und sind den go ichecke..
isch eus scheissegal gsi was für eis..
me sind eifach froh gsi das wider biz Zivilisation um eus ume isch.
Nachem ichecke simer det is Restaurant go z'Nacht esse( vil Uswahl vo Restaurant hets ned geh..
genau eis und au ken Supermarkt oder suscht öpis..
me hend aso eifach müse det ane go).
Es isch echt guet gsi..
en echt herzige Kellner hemer gha und verdammt guets Wasser hends det i dem Park..
und es het echts Brot geh..
mir hend glaub öpe je es halbs Brot gässe det..
ich mein wemer scho mal öpis anders als Toast bechund..
;) Me hend den gfrogt obs zum z'Morge au Brot het und er het den gmeint neii nur Toast..
und er isch den aber so nett gsi und het eus Brot mitgeh für' s z'Morge..
den simer am nächste Morge di einzige gsi mit echtem Brot.
;) Am nächste Tag hemer wele zumene Ort go, wo mer uf ere Charte gseh hend das mer det chan riite.
Mir sind den det ane gange und hend eus für en 2-Stunde-Usritt agmeldet.
Me hend den gwartet det( selber sattle und so het mer ned döfe) und den sinds statt mit echte Ross mit Muulesel hindevöre cho..
hahaha..
stuuri huere Fiecher sind da gsi..
und die hend ne gwiehered, sonder die hend echt gmacht wie en Esel... ih-aaah...
De Usritt selber isch zwar schön gsi so dur d' Landschaft dur..
aber au zimli langwilig.
Und min isch au no so en sture huere Bock gsi wo jedesmal wenn ich ihn han wele atribe eifach grad ganz stoh blibe isch.
-.- Und zwüsche mir und de Daniela sind so 2 grittet wo so richtig dumm gsi sind.
Sie isch irgendwie 40gi gsi mit Zahspange und so eme richtig nervige Lache und er isch so en Spargeltarzan gsi und het gredet wie en Behinderte..
ich han fascht Vögel übercho..
soooo müehsami Mensche.
Und hend sich ufgfüehrt wie wenn' s Vollprofis i allem wäred.
puuuh..
Nach em Yosemite Nationalpark simer den zrug as Meer gfahre( man sind mir froh gsi womer wider chli ide Zivilisation gsi sind).
Euse nächsti Halt isch den Monterey gsi..
das isch es chlises herzigs Städtli am Meer..
zwüsche San Francisco und LA.
Me sind det i somene Motel gsi vo somene Curry-Inder( läck het de gstunke..
hoooorrible!
S' Zentrum vo dem Städtli isch s' Fisherman's Wharf gsi wo' s en Huufe Souvenir-Shops, Restaurants und en chline Hafe gha het.
Det simer den ame au ane go z'Nacht esse.
Und es het gaaaanz vil Seehünd gha det..
die hend en huere Lärm gmacht und sind überall im Wasser uf Stei oder uf Felse umegläge und hend gsönneled..
echt herzig.
Und de Strand isch echt schön gsi det..
leider isch aber zimli chalt gsi..
nur um di 20 Grad..
aber mir hends a eim Tag doch fertig bracht im Bikini am Stand z' lige, immer so knapp ade Grenze zum früre und am Obig knallrot is Hotel zrug z' cho will mer ja denkt hend s' isch ja chalt da bruchemer kei Sonnecreme..
guet gmacht!
;) Nach Monterey simer witer uf Carmel..
das isch nur öpe e halb Stund usenand mitem Auto..
det isch echt schön..
so e typisches Feriestädtli für richi Lüt..
kei Penner und sehr suber..
und überall schöni, türi Hüser..
me sind den biz am Stand go spatziere und nach paar Stund simer den witer gfahre..
Am gliche Tag simer no witer gfahre uf San Luis Obispo..
det simer alles über de Freeway 1, wo am Meer no got.
Isch herrlich gsi..
me hend den au immer wider aghalte zum Föteli mache.
Und ufem Weg hemer no e ganzi Horde Seeelefante gseh wo eifach nur fuul am Strand glege sind und vor sich hii gstonke hend( und die miefed echt üüüübel!
D' Fahrt isch echt lang gsi..
über 4 h..
und mir hend leider ned wörkli guete Radioempfang gha..
me hend nur so Country-Sender inebecho.
Allerdings han ich Musik brucht zum fahre damiti ned müed wird..
den hemer halt die Country-Musik glost.
Ich bin fascht verreckt vor Lache zum Teil..
Am Obig simer den in San Luis Obispo acho und mich hesch chöne chüble..
ich bin de gröscht Teil vo de Strecki gfahre und ich bin eifach totkaputt gsi.
Me hend den is nächstbeste Hotel ichecked womer gfunde hend und sind nur no rasch öpis go esse..
Aber das Hotel isch ja echt de Hit gsi..
alles im altmodische Stil ghalte mit Bluemedeckeli und Spitzevorhäng..
und die Duschi..
mir hend nüm chöne vor lache..
aso eigentli isches e Badwanne gsi..
und es het rund ume öpe 1 m Rand gha und ide Mitti eifach es Loch..
aso öper Älters chund unmöglich i die Badwanne ine...
S' Städtli selber isch echt herzig gsi..
es het en Hufe jungi Lüt gha, me het guet chöne shoppe und es het vil so Surferläde gha.
Allerdings simer echt nur 1 Nacht det gsi und am nächste Morge simer witer gfahre uf Santa Barbara.
In Santa Barbara simer 3 Nächt blibe..
isch echt e cooli Stadt direkt am Meer mit en Huufe Restaurant und Läde.
Allerdings zimli chli..
es het wider meh Penner ume gha und me isch wider meh agmacht worde wie ide letschte paar Dörfli.
Euses Hotel isch aber echt cool gsi..
me hend mit z'Morge gha...
s' beschte z'Morge womer je gha hend.
Frisch presste Orangesaft, Schoggigipfeli, etlichi Cornflakes, etc. Echt meeega fein..
und de wo' s serviert het isch en Stock-Schwule gsi, wo eus voll het wele mäste..
xD Aber echt mega herzig gsi..
Er het eus alles zeigt und eus Tipps geh wie dasmers müend esse dases am beste isch..
echt witzig gsi.
;) A eim Obig simer id Stadt vöre gloffe( me hend öpe 30 min. gha vom Hotel zum laufe) und sind det ines mexikanisches Restaurant go z'Nacht esse.
Zum Esse hemer beidi en Margarita trunke( wo eus au zünftig igfahre isch).
Ufem Heiweg hemer denn es verdammts Fäscht gha und hend das arme chline Städtli unsicher gmacht..
hahaha...
Zerscht hemer ide Stadt chli scheiss gmacht und nachher simer heigwatschled und hend Peach Weber Lieder glost und lut mitgsunge...
xD Jede Samstig, jede Samstig düemer Rase mähe..
Rase mähe..
Rase mähe...
Ich bin en Aargauer und bin stolz da druf..
HAHAHA..
d' Lüt müend au denkt ha was mir für zwei Irri sind..
aber mir hend euse Spass gha, das isch ja d' Hauptsach...
;) Nach Santa Barbara simer witer gfahre uf Malibu.
Allerdings hemer vil meh erwartet vo dem Ort..
schliessli redets immer devo wie schön dases det söl sii..
Mir hend zerscht mal de Strand gar ned gfunde will eifach alles abgsperrt isch und so Privatstränd und so.
Denn hemer den en Parkplatz gfunde wo zum Strand und zumene Restaurant ghört.
Simer det ane gange und hend eus chli id Sonne gleit..
allerdings ned länger als 10 Minute..
will det hets überall so scheiss chlini Fiecher wo gumped.
Und die hocked di ganz Zit uf eim ufe und chüzeled.
Die hend eus wahnsinnig gmacht..
den hemer euses Züg nach 10 Minute wider packt und sind halt am Strand go spatziere..
das isch scho easy gsi aber ned speziell..
da hemer aso scho vil schöneri Stränd gseh uf eusere Reis..
Nach em Spatziergang simer i das Restaurant und hend öpis wele trinke..
me sind den aneghocked und de Kellner isch cho.
Und woner ghört het das mer nur wend öpis trinke und nüt wend esse het er eus behandlet wie Dreck..
het eus d' Rechnig anegrüehrt und het eus ned mal meh ciao gseit.
Me sind den use gange und hend wele es Hotel sueche in Santa Monica, LA mit mim Handy.
Allerdings hemer eifach nüt gfunde und irgendwen het den mis Handy kei Akku meh gha.
Meh hend den denkt me gönd in nächste Starbucks( Gratis-Internet) und sueched mit em PC.
Me hend den de nächsti Starbucks googled und hend d' Adresse im Navi igeh..
Denn simer usem Parkplatz usegfahre und den seit die blödi Chueh doch zu eus am Usgang, das chosti $ 30 fürs parke..
$ 30 für 3 h parke?
Die spinned doch echt in Malibu..
das isch erst recht en Grund gsi zum ned no länger det blibe..
Me hend eus den uf de Weg gmacht zum dem( agebliche) Starbucks und s' Navi het eus voll in Berg ufegfüehrt.
Und nach irgendwie 40 Minute seit s' Navi:" Ihr Ziel befindet sich auf der linken Seite.
" Jaaa...
denkste...
det isch nur en Busch gsi.
Wiit und breit keis Huus ume.
Den simer alles wider zrug gfahre und hend den halt uf guet Glück( immer no ohni Hotel) mal de Weg richtig LA igschlage.
Den hemer den zum Glück en Mc Donalds gfunde und sind det ine mit em Laptop.
In Santa Monica hets allerdings kei Hotel under $ 180 pro Nacht..
me hend den aber es guets gfunde in Manhattan Beach..
ebefalls en Teil vo LA.
Den simer uf LA inegfahre...
scheeeeiiisse de Verkehr.
Mir sind natürli direkt in Rush-Hour inecho..
und es het Verkehr gha ohne Ende...
Da mumer sich echt konzentriere..
da döfeds nämli links und rechts überhole und es het zum Teil 7 Spure..
echt ned ganz eifach mängisch.
Ich het einisch au fascht en Unfall gmacht willi ned ufpasst han und wär fascht in vordere ineknallt..
aber isch ja nomol guet gange..
;) Do isches au so das mer ide Stadt inne eifach mue fahre wenn mer grad chan..
da achtet niemer uf roti Ample..
da wird eifach mal usegfahre und den stot mer halt mal uf de Stross..
und d' Gschwindigkeitsbegrenzige nehmeds da au ned so ernst..
da fahrt eifach jede wie er will.
Und es het echt Irri Autofahrer do..
Me sind den froh gsi womer bim Hotel gsi sind..
de Strand isch öpe 15 Minute weg z' Fuess..
und es isch echt schön..
alles türi Villas und de Strand isch mega lang und schön..
Am nächste Tag simer mitem Auto zerscht zum Santa Monica Pier gfahre..
Allerdings isch das ned so speziell..
gset im TV immer vil grösser und imposanter us..
eigentli gsets us wie en Kinderspielplatz..
aber ja..
isch halt au sone Sach womer mue gseh ha..
;) Nachher simer mitem Auto dur halb LA dure und zum Griffith Oberservatory ufe..
das isch en Ussichtspunkt womer über ganz LA und zum Hollywood-Zeiche gset..
da isch echt beidruckend gsi..
LA ich echt gigantisch..
Am 2. Tag hemer e Tour bueched gha..
City-Tour und Beverly Hills.
Denn simer de ganz Tag mitem Bus vom einte zum nächste Ort gfahre..
Euse Tour-Guide isch allerdings echt en Irre gsi.
De isch gfahre wie en Wahnsinnige..
mir isch andersch schlecht worde..
und den het er ame wider usem Bus usegschroue während em fahre vo wege" Huere Arschloch" und" wo hesch den du dis Billett gmacht"..
ich bin fascht gstorbe vor Angst.
Und er het di ganz Zit so richtig strubi Witz gmacht..
und het sich andersch loschtig gfunde..
Me sind den dur Beverly Hills duregfahre und er het eus d' Hüser vo verschiedene Stars zeigt..
di meiste sind allerdings voll hinder Tor gsi, so das mer gar ned vil gseh het.
Me hend suscht no i verschiedene Teil vo LA aghalte und hend Züg agluegt..
isch echt interessant gsi.
Aber au echt astrengend..
mir sind fascht gschmolze und hend beidi Chopfweh gha..
es het öpe 35 Grad gha und mir sind de ganz Tag umegloffe und im heisse Bus ghocked..
Nachher hemer no en Halt gmacht am Rodeo Drive..
das isch d' Shoppigmeile vo de riche Lüt.
Da hemer denkt me gönd mal in Prada-Shop..
me sind den inecho und es hend eus ali ignoriert..
den simer so dure gloffe..
sie hend eus immer no ignoriert.
Den hets den en riese Spiegel gha..
det hemer es Foti gmacht als Bewis das mer im Prada-Shop gsi sind..
uuuh..
den sinds aber azrenne cho..
das isch verbote...
blablabla...
xD Zum Schluss simer no zum Walk of Fame gange..
det hemer no chöne biz go die Sterne mit de Näme aluege und biz id Souvenirshops..
Me sind den so det entlang gloffe da streckt mer ein so e Broschüre entgege..
ich han denk gseit neii danke..
da seit er chum nimm sie doch eifach.
Ich han sie den halt gno und han gluegt wases isch.
Het mi ned interessiert und ich han sie in nächste Kübel grüehrt.
Da rüeft de Arsch mir no:" You're a fucking bitch..
" Ääääähm..
halloo?
Het de Drecksack nie Maniere glert?
Da chasch aso echt ned bringe..
-.- Me sind den uuuh froh gsi womer wider zrog im Hotel gsi sind.
Me sind eifach nur kaputt gsi und hend niened meh ane wele..
drum hemer vomene Lieferservice Esse is Hotel bstellt.
Die hend den gseit es got öpe 40 Minute und mir sind den halt no go dusche vorher.
Me hend d' Türe vom Zimmer offe glo will' s so heiss gsi isch..
und d' Daniela het sich nachem Dusche halt nackt im Zimmer icremed..
und d' Türe isch offe gsi..
plötzli luegt de Lieferbote is Zimmer und gset sie nackt det stoh..
hahaha..
het de en rote Grind gha..
zimli witzig gsi..
;) Me hend den gässe und nachher hemer gfunde me müend jez no öpis mache..
me sind den zumene Target( riesige Supermarkt) ide Nöchi vom Hotel gloffe und hend det Haarfarb entdeckt und hend gfunde me chöntet doch no eusi Haar färbe..
vilicht ned di beschti Idee gsi.
Mini Haar sind nachher emol Orange gsi..
underdesse nüm..
aber am Afang hani en riese Schock gha..
da passiert wenn eim langwilig isch..
;) Höt hemer en Strandtag gmacht..
me sind den an Strand gläge und hend oben ohne gsönneled..
da isch doch wider mal so en Aff cho( leider isches de Badmeister gsi) und het gseit das döfemer ned..
schinbar isch sich öper go beschwere weg eus..
meine Güte..
was isch das füre prüdi Bandi?
Aber halb LA lauft mit gmachte Brüst und ufgsprötzte Lippe ume..
für was hends den gmacht Brüst wenn sie sie ned döfed zeige?
-.- Höt isch eusi letschti Nacht do..
morn am morge fahremer uf Las Vegas..
das got öpe 4 h..
alles dur d' Wüesti dure..
aber me freued eus scho meeeeega druf.
Me sind im Hotel Belaggio..
es 5-Stern-Hotel..
und das für 3 Nächt..
das wird so richtig geil!
Me sind eus au scho go Kleider und High-Heels chaufe für de Usgang in Las Vegas..
ich Schlaumeier han natürli mini High-Heels im Koffer in New York...
:) Sooo...
das wärs mal wider bis uf de neusti Stand!
De nächsti Itrag isch den über Las Vegas...
Sunday, 12th of May 2013 Nachdem mir im Hotel in Los Angeles uschecked hend, simer mitem Auto uf Las Vegas gfahre..
d' Fahrt det ane isch öpe 5 Stund gange..
alles dur d' Wüesti dure..
isch e ziemlich langwiligi Fahrt gsi.
Me sind den au recht froh gsi womer acho sind..
Me hend bi eusem Navi eifach mal d' Stadt Las Vegas igeh und hend ned genau gwüsst wo ane dass s' Navi eus bringt in Las Vegas..
es het eus den nach Las Vegas Downtown gfüehrt..
ziemlich kriminelli Gegend.
Me hend den det en Parkplatz gsuecht und sind usgstige..
und überall hets Schwarzi und Mexikaner gha wo eus blöd agmacht hend..
eus isch aso gar ned wohl gsi.
Me hend den aber en Starbucks gfunde und sind mitem Laptop det ine ghocked und hend es Hotel für San Diego gsuecht..
Me hend ebe noni is Hotel chöne will Check-In erst am 3 gsi isch.
Und mir sind am 12i scho in Las Vegas gsi.
Am 3 simer den los gfahre zu eusem Hotel..
me hend eus vorgstellt das mer det vor' s Hotel anefahrt und det gad chan Koffer uslade..
isch ja schliessli es Luxushotel..
jaaa denkste...
Self-Parking..
und was für eis..
het chli usgseh wie d' Züri am Flughafe...
und es isch riiiieeesig gsi..
Me hend den eusi Koffer usglade und sind zum Check-In.
Det hemer zerscht mal e Rundi müse warte..
das Hotel isch nämli gigantisch und het sooooo vil Lüt.
Nachher hemer den endli is Zimmer chöne..
isch zwar schön gsi und so..
aber echt nüt speziells..
da hemer aso au meh erwartet für de Pris...
me sind aber eifach erst mal froh gsi das mer hend chöne dusche und endli wider es Hotelzimmer gha hend..
Me hend eus denn entschide das mer ned wend dihei blibe am Obig, au wemer totkaputt gsi sind.
Me hend den online Tickets kauft für Chippendales( männlichi Stripper für die wo' s ned kenned).
Den simer öpis go esse( es isch öpe 4i am Namitag gsi) inere Bar ide Nöchi vom Hotel.
I dere Bar sind aber doch tatsächlich eifach ali scho bsoffe gsi...
am 4i am Namitag!
Aber keis Wunder..
die Bars hend ali Happy Hour vom 10i am morge bis am 5i am Obig..
scho klar suffed ali scho de Tag dur..
;) Nachher simer zrog is Hotel und hend eus parat gmacht zum weggo am Obig..
natürli High Heels..
suscht chunsch gar ned id Clubs ine det..
und sind den mitem Taxi zu dem Hotel gfahre wo Chippendales uftreted.
Det isch das normal dasd usem Hotel uselaufsch und den grad s' Taxi nimmsch und jedi chlini Schissstrecki mitem Taxi fahrsch( drum sind denk au ali Lüt det so dick..
und es het echt verdammt vil Dicki in Las Vegas).
Chippendales-Show isch echt cool gsi..
sind vil schöneri Männer als Chippendales ide Schwiiz.
;) Nachher simer wider is Taxi gstige und zrog i euses Hotel, will mer det scho uf de Gästeliste gsi sind für de Club Hyde, wo zum Bellagio ghört.
Me hend denkt me chönd ja mal go luege wies so isch..
wemer scho kei Itritt müend zahle..
chum simer dinne gsi hend eus scho so paar Type agsproche und hend gmeint sie hend e Lounge und me söled doch mit ihne det ane cho..
simer halt gange und hend grad es Glas Champagner id Händ drockt becho( jaa ich mein Don Périon gratis nehmemer scho...
Leider hends eus da blöde Glas immer wider gfüllt ohni dass mir 's richtig mitbecho hend und schlussendli simer zimli bsoffe gsi..
;) Me sind den irgendwie zrog is Hotelzimmer cho( frag mi ned wie genau..
) und hend den e zimli unruhigi Nacht gha..
aso ich zumindest..
d' Daniela het gschlofe wie en Stei..
xD Am nächste Tag isch eus aber hundeelend gange..
eus isch beidne schlecht gsi, me hend Chopfweh und Buchweh gha..
und me hend eus gschwore das mer nie meh Alkohol trinked( bis jez hemer eus au beidi dra ghalte).
A dem Tag hemer den ned vil gmacht..
me sind nur am Pool ghanged und hend vor eus hii gliidet.
;) Und am Obig simer nur no go z'Nacht esse und den is Bett..
und das in Las Vegas.
Am nächste Tag isch es wider besser gange und me sind go d' Stadt aluege..
isch irgendwie wie es chlises( sehr edels) Disney Land..
aber echt idrucksvoll.
Het en Huufe Läde und mega schöni Hotel.
Am Namitag simer den wider chli an Pool glege..
allerdings isch s' Wetter ned so toll gsi und es het schlussendli sogar agfange regne.
Aber defür isch d' Poollandschaft echt toll gsi..
;) Am Obig simer den no e Wassershow vo dem riesige Brunne vom Bellagio go luege..
echt schön..
Allerdings simer beidi biz enttüscht gsi vo Las Vegas..
me hend vil meh erwartet und me würdet beidi nüm so schnell go..
es isch eifach nur tür, überfüllt und lärmig.
Wenn mer hend wele go z'Nacht esse hemer jedesmal midenstens 30 Minute müse warte bis mer nur mal en Tisch becho hend..
s' esse und s' trinke( und au s' Hotel) sind scheisse tür und ali sind immer bsoffe rund ume..
lohnt sich aso echt ned..
Me sind beidi meeeega froh gsi womer endli us Las Vegas use hend chönd..
euse nächst und letscht Stop z' zweite isch den San Diego gsi.
Eigentli hemer no plant gha über de Grand Canyon z' fahre..
aber das wär eifach z' wiit gsi..
da wäremer zerscht 6 Stund hii gfahre und den vo det nach San Diego wider öpe so lang zrog..
da isch eifach ned dinne gläge.
Vo Las Vegas uf San Diego hemer öpe 5 Stund gha..
euses Hotel isch biz usserhalb vo de Stadt selber gsi..
defür am Strand.
:) Am erste Tag simer eifach fuul an Pool ghänged will mer no so kaputt gsi sind vo Las Vegas und vom Auto fahre.
Am Obig simer no am Meer go laufe..
isch meeega schön det.
Super schöni Hüser am Strand.
Det würdi aso au no gern wohne..
s' einzig blöde isch das d' Hüser so nöch zäme sind..
da cha eim jede ine luege und me het gar kei Privatsphäre..
Me hend sogar no Delfine gseh..
die sind ganz nöch am Strand nogschwomme..
leider hemer aber nur d' Schwanzflosse ufem Bild..
;) Am nächste Tag simer den id Stadt go luege wie 's det so isch..
isch echt herzig..
aber vil chliner als mir denkt hend und ned so mega speziell..
s' het paar Läde und Restaurant und en schöne Hafe mit zimli türe Yachte..
und am Hafe hets au no so paar Souvenirlädeli..
aber suscht isch San Diego ned so touristisch..
A eusem letschte Tag hemer müse uschecke bis am 12i und am 3 hemer s' Auto müse zroggeh in Los Angeles..
vo San Diego nach LA sinds öpe 2,5 Stund..
me sind den öpe am 11.30 losgfahre.
Leider hemer no biz Stau gha und me hend zerscht die Rückgabestation für 's Auto ned gfunde..
aber suscht isch alles guet gange..
me hends den no rechtzitig gschafft und mitem Auto isch au alles in Ornig gsi..
Ich han zwar de Ford Mustang echt gern gha..
isch super gsi zum fahre..
bin aber glich froh gsi hemeren endli chöne abgeh..
me hend i dene 18 Tag ca. 1500 Meile gmacht mitem Auto..
isch doch einiges..
:) Und es macht extrem müed immer so lang fahre und vorallem machts eim kaputt wemer keis richtigs diheime het..
me fühlt sich so heimatlos wemer all 1 - 2 Tag wider s' Hotel wechslet und di ganz Zit usem Koffer use lebt.
Me hend den de Shuttle-Bus zum Flughafe gno und sind zerscht zu mim Terminal go ichecke und den zu de Daniela ihrem.
Min Flug isch am 11i gange und ihre am 9i.
Und me hend feng 3 gha..
me hend den no ewig lang zäme gwartet.
Isch es scheiss Gfühl gsi will mer genau gwüsst hend das mer i paar Stund müend ciao säge..
Am halbi 7i isch sie den dur d' Sicherheitskontrolle und mir hend beidi brüelet bim ciao säge..
me hend jez en ganze Monet immer mitenand verbracht und das schweisst scho zäme..
und wenn mer sich den plötzli mue trenne isches scho ned so eifach.
Ich vermiss sie jez scho..
mir hend sooo vil scheiss zäme erlebt und so vil glached mitenand.
Ich bin soo froh dass ich sie kenne glert han..
es isch echt e cooli Zit gsi und ich chan säge das ich e echt gueti Fründin gfunde han i ihre..
mir hend über alles chöne rede, eus isch nüt peinlich gsi( me hend chöne umelaufe wie di gröschte Penner..
ohni Schminki etc..
gäll Daniela ;)), me hend zäme chöne lache, me hend vil scheisse gmacht und erlebt und sind fürenand do gsi wenns eus mal ned so guet gange isch..
zum Glück wohnt sie ja ned allzu wiit weg und mir werdet eus sehr bald wieder gseh.
Mir hend echt e richtig geili Zit gha mitenand..
bin echt froh han ich dich troffe zum reise, Daniela!
Jaa..
und nachher han ich den no bis am 11i müse uf min Flug warte..
Ich bin meeega müed gsi..
han aber leider au im Flüger ned wörkli chöne schlofe..
und den bini am morge am 7i in Miami glandet, han mini Koffer gholt und es Taxi gno zu mim Hostel.
Leider chani aber erst am 3 am Namitag ichecke und underdesse isch feng 12i.
bin underdesse aso au scho öpe 26 Stund am Stück wach und gses gar nüm so recht..
;) Jez hani no 2 ganzi Woche do in Miami..
zum Glück bini nur 2 Nacht i dem Hostel..
nachher wechsli ines Hotel, woni es Einzelzimmer han.
Do im Hostel bini imene 4er-Zimmer.
-.- Und nach dene 2 Woche gots zrog uf New York woni endli de Papi wider gsehne..
nach fascht 4 Monet..
freu mi scho mega druf.
Und au uf hei freu mi uuuuh fescht..
het nie denkt das ich mis Lebe und ali mini Liebe so sehr vermisse wird..
Aber jez gnüssi zerscht no biz Miami..
isch tolls Wetter do..
öpe 30 ° und Sonne..
chani schön no biz brun werde..
ide Schwiz gsets ja immer noni nach Sommer us...
vo wege Erderwärmig.
-.- <3 <3 <3
Biografii vom Viktor Schobinger Übersicht über s läbe De Viktor Schobinger isch 1934 z Wättischwiil geboore, als luzèèrner Korperazioonsbürger, was er na imer isch.
Z Wättischwiil isch er au i d Primaarschuel und i d Seck.
Vor ere Bankleer häd en en Fründ vo siim Vatter ggrettet, und er häd uf s Literaargimi z Züri töörffe– en glücksfall für en, au wän er en miseraable Schüeler gsii isch.
Wèèr hett doozmaal tänkt, das er mit eme Vierer im Tüütsch emal wüür Wèrbetägscht und Krimi schriibe?
Nachane häd er aber gliich es Bankpraktikum ggmacht.
Us de Bank häd er welen uusbräche und Seckleerer wèèrde;
dadezue isch er aber z tumm gsii:
er isch duregheit wäg sinere schlächte Tùùrnschtund und wäge sine Mängel im Fach Psichologii– und er hett au em Profässer nöd söle widerschpräche, scho gaar nöd vor em Zmittaag.
Soo isch er gliich wider uf de Bank gglandet.
Milioone häd er verwaltet, und daas mit eme Dreier für Matematiik im Matuurzügnis!
Vo 1973 bis 1987 isch er wèrbeläiter gsii vo de( doozmaal) viertgrööschte Bank vo de Schwiiz– èèr säit mit Erfolg;
dän isch er i Raaten abgsetzt woorde und hät na siben uglücklechi Jaar müesen abhocke.
I dène tunkle Jaar häd er nüüt me chöne publiziere und schriibe scho fasch gaar nüüt me.
Ales in alem häd er zwäiedriissg Jaar müese schaffe, bis er äntli hät chöne mache, was er äigetli s läbe lang gèèrn ggmacht hett.
Er isch en Fèèn vo Züri und vo Pariis.
Debii häd em au de Französischprofässer blos en Vierer ggèè.
Er inträssiert sich für vil z vil:
für Schpraache( vor alem für s Züritüütsch), für d gschicht, won en psunders d übergangsziite fasziniered:
di Achtzäät Dinaschtii, der Undergang vom Weschtröömische Riich oder di Französisch Revoluzioon, und imer wider für Lüüt, tooti und läbegi, vor alem für dèttig, wo zum raamen uus gheied.
Am mäischte Ziit häd er am Aafang und gäge s änd vo siim Läbe i d Genealogii gschteckt, zeersch mit hèèrzbluet und Enthusiasmus, am Schluss häd er am Sinn zwiiflet vo dèren Müe und Aarbet.
Züritüütschi Wèrch Em Schobinger sini mäischte Wèrch sind Züritüütsch gschribe:
Sit 1979 sind driissg Züri-krimi entschtande, ales Fäll wo de Polizeilütnand Ääschme gglööst hät– oder au nööd.
D Phèrsoone inträssiered en daa äigetli mee als d Fäll.
En Aard en Familieromaan isch 1996 under em Tittel Kä Helde - vil gschichte i äinere Gschicht erschune, wo ggwööndlechi Lüüt vo Züri schilderet.
Nööchzue zwänzg Jaar häd er a siim Hauptwèrch gschaffet mit em Tittel Di Grooss Revoluzioon, eme tuusigsiitige Romaan von ere zürcher Familie, wo 1786 uf Pariis uusggwanderet isch.
Gäge sibezg Chùùrzgschichte sind zämegfasst i vier Samlige mit de Tittel:
gschpuneni gschichte, vo Manen und Fraue, zwüschet Himel und èèrde und alerhand Tüüschige.
Dänn häd er au übersetzt, us em alte Teschtamänt de Versamler( s Buech Salomo) und s Liederlied( Hohes Lied Salomo), us em griechische de Frösch-müüs-chrieg.
Züritüütsch gschribe sind es Ortografiibüechli, zwiifelsfäll mit em Tittel säit me soo oder andersch?
Daas Buech laufft besser als jede vo sine Krimi.
Sit 1980 samlet er Wörter für es Sinoniim-wörterbuech.
Als uplaaneti« Näbetprodukt» sind druus woorde di züritüütsche Wortfamilie.
Für Zuewanderer isch de züritüütsch Grundwortschatz tänkt.
Nach driissg Jaar isch 2013 sis züritüütsche Sinoniim-wörterbuech usechoo, won äigetli es Aarbetsinschtrumänt für sini Züri-krimi hett söle sii.
Füerige Als en Fèèn vo Pariis faart er sicher äimaal im Jaar ane, lieber zwäi- oder drüümaal.
Zää Jaar lang häd er chliini Gruppe dur verschidni Quartier z Pariis gfüert;
nüünzä Füerige sind s woorde– natüürli uf züritüütsch.
Für Züri chan er blos äi füerig aabüüte:
Vom Fraumünschter über d Wasserchile i s Groossmünschter.
Abschluss De Viktor Schobinger hät na en Huuffe voor;
d Liischte vo de Büecher, won er na wett schriibe, isch lang.
Vilicht na epaar Chùùrzgschichte, vilicht na en Romaan, sini Quälesamlig, s äint und s ander über di züritüütsch Schpraach;
aber au na über epaar lumpereie tänkt er naa.
Sis läben isch sicher z chùùrz zum na ales chönen inebringe.
Zur Ziit isch er verplaanet bis i s Jaar 2024;
nachane cha me wiiterluege.

Viktor Schobinger De Polizeilütnand Häiri Ääschme·
d Biografii Schrifttüütsch wüür der Ääschme Eschmann häisse.
Nach em Buech‹ Zürcher Familiennamen› chunt de Name vom ene Hoof Äsch oder Esch.
Em Ääschme siis Elterehuus schtaat im Schöönebèèrg obe, de‹ Löie›, d Doorffbäiz, won iez siin Brüeder und sini Schwöögeri wììrted druff, won er sich verschtritte hät mit beedne bim ene Fall deetobe( Krimi 14).
Us de verschidne Krimi cha me gsee, das der Ääschme früener emaal bi de‹ Sitte› gschaffet hät und uf verschidne Revier, bis er mit öppe vierzgi bi de Kripo gglandet isch, doozmaal under em Lütnand Grüenefälder.
Schpööter isch er dèm siin Naachfolger woorde.
Siin Voorgsetzten isch de Haupme Konraad Mäischter gsii, won er guet uuschoo isch mit em( Krimi 1 bis 9).
Dän aber isch de Tr. Juur. Ludwig Tüümler siin Scheff woorde( Krimi 10 bis 21)– e ganz e schlächti Waal, wo di Obere troffe händ.
En Fall z Wiediken usse häd em s Ggnick proche( Krimi 20).
Er isch suschpändiert woorde.
Aber blos suschpändiert.
Drum häd en nach ere gwüssne Ziit de Oberscht Feisler, de Polizeischeff, wider chöne hole für de Fall Gessner( Krimi 21).
Der Oberscht Feisler häd em dän aber es äi ggläit i de Gschtalt vo de Frau Tokter Isabèll Caliander, de Naachfolgeri vom Haupme Tüümler, wo scho glii der übername‹ Chrischchindli› überchoo hät( Krimi 21 bis 27).

Viktor Schobinger Das Maal chunt der Ääschme z schpaat( 2012) Büxi Hauenschild will Fotografin werden– und wird vermisst.
Isch si devooggloffe?
Isch si entfüert woorde?
De Harald Haueschild hät Gält und mit em Ääschme sinere Scheffin gschtudiert.
Die mäint dän au, sii müesi s heft i d Hand nèè und bildet e Soko.
Was ussert em Ääschmen au em Schtaatsaawalt Chlotz nöd gfalt.
De Haueschild mäint, er wüssi s besser, d Scheffin mäint, si wüssi s na besser.
De Fall nint en unerwaarteti Wändi– e böösi.
Em Ääschme tuet d Erinerig a dèè Fall na lang wee.
1 E zèèchi underhaltig, en Psuech a de Föörschterschtraass und an epaar ggringeren Oort.
Daas häd er doch scho maal ghaa!
Zum Tüümler doozmaal häd er müese, und bi dèm isch der Isegrind ghocket.
[1] Und en Schiissfall isch woorde druus.
Und iez wider!
S‹ Chrischchindli› häd en zu iren übere la voortraabe.
Und wider hocket so äine daa, bolzegraad, wiisses Hämp, koräkt pundni Grawatte, Poschettli, Maassaazùùg, goldegi Manschettechnöpf, di schwaarze Haar hinderegschtrèèlet( und vilicht gfèrbt), usimpaateschi Lippe, unaaggnèèmi Auge, ticki Augschbraue, und d Huut solaarium-bruun.
Glattrasiert, grad de Huut naa.
D Schue gseed er nööd, aber d Schuebändel händ sicher phèrfäkti Schlick, all gliich lang, und dur d Söleli dure gschpüürt er s chliinscht Chiselschtäindli.
D Frau Tokter Caliander schtelt s enand voor und chunt grad zur Sach:
« Em Hèr Tokter Haueschild sini Tochter isch verschwunde, entfüert, wie s uusgseet.
Er bittet öis um Hilff.
»« Si sind scho bi de‹ Faandig› gsii, bim Patrick Fischer?
Daas falt zeersch emaal i siis Gebiet.
»« mììr mached daas!
» faart d Scheffin zwüschetine, vor de Haueschild öppis cha säge.
Der Ääschme schwigt, wil er d Scheffin nöd scho wider wott prowoziere und zuckt blos mit den Achsle.
Was si natüürli gseet.
Sicher gseet si au, das er i siim Hämp nöd grad ggomilfoo daasitzt, eerschna mit den oberschte zwee Chnöpf offe.
Sii gschpüürt d Hitz in irem Schagettchläid alemaa so wenig wie de Haueschild i sinere Maasskluft.
Der Ääschme gschpüürt en Tropfe siin Rugge duraablauffe.
Aber er isch braav hüt und schtelt sini Fraage:
« Wie häisst Iri Tochter?
»« Dimiitria.
Haueschild.
»« Wie alt isch si?
»« Achzäni.
»« Was macht si?
»« Si schtudiert.
Kunschtgschicht.
– Und Fotografii.
» D Fotografii chunt nach ere Phause, wie wänn s em Vatter nöd rächt wèèr.
« Wänn händ Se si s letsch Maal gsee?
»« Vorgeschter, bim Zmoorge.
»« Wänn ggnau?
»« Muesch entschuldige, Harald», säit d Scheffin zum Haueschild, und– im en andere Toon– zum Ääschme,« gaat das nöd andersch, Hèr Ääschme?
»« Ich glaub, de Hèr Haueschild wott sini Tochter wider finde, wän ich das richtig verschtande ha?
» De Haueschild nickt epaar maal chùùrz hinderenand:
« Jaja, isch scho guet.
» So faart der Ääschme wiiter:
« Wänn ggnau am Zmoorge?
»« Wie imer, um di halbi achti.
»« Werum tänked Si, das es en Entfüerig isch?
Si chönt ja au bin ere Fründin übernachte oder bim Fründ.
Händ Si scho umegfrööget?
»« Hèr Ääschme!
» maanet d Scheffin wider.
« Ich wäiss, ich wäiss, Frau Tokter, d Familie Haueschild isch en aaschtändegi Familie, aber wüsse muen i s gliich.
– Hät si usswèrts übernachtet?
» De Haueschild schüttlet de Chopf.
« Vorgeschter isch Midwuch gsii.
Waas hät si ggmacht nach em Zmoorge?
»« Si isch a d Kunschtggwèrbschuel, das häisst a d Schuel für Gschtaltig.
– Hät si ämel gsäit.
» Der Ääschme schtutzt:
« S Semeschter isch doch dure, und s nöi hät nanig aagfange, oder?
»« Si mues e Seminaaraarbet mache und deet hät si d Iirichtige.
»« Und Zmittaag?
Viktor Schobinger Der Ääschme bringt Urue i s Doorff( 2000) De Lütnand Ääschmen mues en Fall lösen i dèm Doorff, won er uufggwachsen isch.
Vil Lüüt känt er vo früener hèèr, und mit em Doorffpolizischt isch er i d Schuel.
Aber userucke wott niemert, nöd emal siin Brüeder und sini Schwöögeri, wo d Doorffwììrtschaft füered.
1 En Tooten im Hèrpschtwald und en Ggmäindspresidänt, won Angscht hät um de Rueff vo siim Doorff.
D Mariisa sitzt am Schtüür und blochet d A 3 duruuf.
Wänn s grad kä tane hät, gseet men uf di oberschte Hüüser vome Doorff abe;
wiiter une, wo de See sött sii, isch ales vernäblet.
D Mariisa und der Ääschme schwíged näbetenand, losed au nöd uf de Funk, won allpott e Mäldig durechunt.
S isch Midwuch, echlii nach den Achte, na halbe tunkel.
D auto, won i d Schtadt faared, händ d Schiiwèrffer aa.
Seeuufwèrts sind s fasch eläi.
Uf de Hööchi vo Chilchbèèrg hät si de‹ Boss› mit siim roote‹ Porsche› überholt.
Sid öppe Taalwiil hanget de‹ Golf › vom Tokter Füessli an ene.
« Dè wäiss nöd woodure», komentiert der Ääschme.
«He’ e er töörff nöd schnäler faare», widerschpricht em d Assischtäntin.
S rägnet, d Schiibewüscher schaffed wie verruckt und möged em Wasser doch nöd Mäischter.
Uf em Wääg zumene Mord prässiert men imer.
Werum äigetli?
S isch ja nüüt me z rette, hööchschtens epaar schpuure.
« Di Nööchscht muesch dän use», säit der Ääschme.
D Mariisa nickt;
si hät d Uusfaarttafle‹ Gäissfeere› ja au gsee.
Si schtelt de Blinker und hinder ine macht de Füessli s gliich.
I de runden Abfaart mèrked s, das hinder em Füessli na de Mordwage chunt und hinder dèm de‹ Mèrzeedes› vom Ggrichtsmediziiner.
Im‹
Tanegghölzli›
seg de Toot, häd em de Ludi Zolinger am Telifoon gsäit, vor ere halb Schtund.
Mee hät der Ääschme nöd müese wüsse:
er känt s;
er isch ja uuffggwachsen im Gäissfeeren obe.
Soo läitet er etz d Mariisa kundig über Schtraassen und Wääg unen an es Wäldli ane, wo sich amen Acherwääg naa ziet.
Vor ine schtönd zwäi ander Auto uf em Wääg und drüü Welo lèèned am Poort.
De Wääg isch schmaal, d Chareschpuuren und de schtraassegrabe vole Wasser.
Der Ääschme probiert am Wäägrand z lauffe;
aber s Graas isch gschliferig und er landet mit em lingge Halbschue gliich im Wasser.
Den andere wiiter hine gaat s èèndlich;
me ghöört s vatterländisch flueche.
D Mariisa hät s uf irer Siite besser:
si cha sich mit irem schmaale Figüürli zwüschet den Auto und eme Holzhaag durezwänge.
Nach den auto schtaad e chliises Grüppli Lüüt ume, zmittst drinine de Doorffpolizischt Zolinger.
Er vertäidiget de Taatoort, so guet er chann.
E rootwiisses Band hanget oben am Poort, won er a de Büsch uufghänkt hät.
« S gaat mììr ekäinen in wald ine, bevor der Ääschme chunt!
» ghöört de Lütnand de Zolinger säge.
S töönt wie früener, wo sini Mueter amigs gsäit hät:
« Waart, i hol de Böölimaa!
» De Zolinger isch i de Schuel nöd de Hellscht gsii;
aber de Leerer Etzeschpèrger häd en mitgschläikt wie ander au.
Für en Doorffpolizischt langet sini Inteligänz voorig ggnueg.
Aber en Mord häd er na nie ghaa, isch froo gsii, das er hüt am Morge hät chönen siim Schuelkoleeg Ääschmen aalüüte und frööge, was er söll mache.
« Nüüt muesch mache!
» häd em de Lütnand gsäit,« überhaupt gaar nüüt!
Häsch verschtande!
Und das mer käine mit de Finger lueget!
Schpeer ales ab!
» De Ludi hät gfolget.
S falt em en Schtäi ab em Hèèrz, won er der Ääschme gseet:
« Äntli bisch daa!
Ich cha s fasch nüme zrugghebe!
» Uufggregt schtelt er em d Mane voor, wo so gíggerig sind zum en tootne gsee:
de Ggmäindspresidänt Schtuuder, de Pfarer Zimermaa und en junge Maa mit Name Höön imene Trèningsaazùùg.
Das seg de Dschogger, wo de Toot gfunde heb.
Der Ääschme känt s flüchtig vo sine Sältne Psüech im‹ Löie›.
De Presi und de Pfarer händ Schììrm.
All schlottered.
Mee als sächs, sibe graad isch es chuum.
Grad dur de Dschogger gseet me fasch d Chelti gaa.
Er hüpft vo äim Bäi uf s ander zum sich waarm phalte.
« Gömer go luege!
» entschäidet de Lütnand.
Sälber Tschuld, wänn de Bezirksaawalt nanig daa isch.
Und de Gschnäll‹ Boss› hät sich alemaa verfaare.
Gscheed em rächt!
S Wäldli isch relatiiv ebe, aber zum Zuen em ufechoo, mues mer es Poort duruuf, und Pöörter sind halt emal gèèch.
Uf nassem Graas, wèr wüsst das nööd, findt me schlächt en halt, und eersch na Graas amene Poort und mit Halbschüeli!
Aber s hät ämel schtele, wo de Hèèrd fürechunt und wo mer tänkt, mer findi en halt mit de Schue.
Aber dräckig wèèrded die!
Der Ääschme hilfft de Mariisa duruuf;
aber en Absatz bliibt ere gliich phangen im Dräck und scho schtaat si mit em Schtrumpf imene Dräckseeli.
S eersch maal ghöört er si flueche.
« Ojojojojoj!
» jameret de Tick Tokter Füessli.
Au dèè hät kä Fröid a dèm Poort.
Na weniger sini Mannschaft, wo sovil Plunder mues zeersch a den auto verbii und dänn de Schtotz duruuf schläike.
De schmaal Tokter Chèèrn schtägeret grad näbet siim‹ Mèrzeedes› s Poort ufe, wie wän er das jede Taag miech, laufft em Waldrand naa füre und überholt all, bevor s dobe sind.
Si hetted em au susch de Voortritt gglaa.
De Zolinger und de Höön gönd veruus, em Waldrand naa, ussen em Gschtrüüch naa, wil me daa nöd durechunt.
Am änd vom Wäldli, uf eme Wäägli mit vile Günte, gaat s epaar Meeter, dänn schwänkt de Dschogger dur e lucke in wald ine.
Uf em wäiche, trochne Tannnadlebode gaat s föif, sächs Meeter wiiter in wald.
De räge chunt nöd dur d Böim dure, blos Hìì und daa en ticke Tropfe;
d Schììrm wèèrded zuegchlappet, d Kabutze zrugggschlage.
Dänn schtönd s plötzli vor em Tootne, vor eme schtändlige Toote:
verschrockni Auge, wiitoffe, d Zunge lampet em zum Muul use, mit eme Gùùrt isch er am Hals a d Tane punde.
D Händ häd er am Hals, wie wän er wett de gùùrt Uufheben am Zämezie.
D Hose sind em Halben abegheit;
deet fèèlt de Gùùrt.
« Ph!
De Pflueger!
» säit der Ääschme plötzli,« wèr bringt dänn dèè um!
»« Si käned en?
» macht de Ggmäindspresidänt mistrouisch.
« Tänk vom Schtammtisch im‹ Löie›.
» Underdesse macht de Ggrichtsmediziiner sini Aarbet.
Vil isch ja nöd z tue.
« Verwüürgt», macht er, Halbluut, wie s sini ggwonet isch,« d Schpanier wǜred säge garottiert.
» Me lueget en aa, verschtaat s nööd.
« De Gùùrt zuezoge, bis er tood gsii isch», mues er ergänze.
De Pfarer ghöört me liislig bätte.
Er schtöört.
All wänd fürschi mache, glii wider a d Wèèrmi.
Für waas etz na bätte?
Öb er em Toote töörff d Auge zuetue, frööget er.
« Si chönd s ja probiere», de Tokter Chèèrn isch mängmaal scho zimli sachlich,« er isch aber schtockschtiiff.
» S lachet niemert.
« Leeo, duu bisch draa!
» macht der Ääschme zum Tokter Füessli, wo sich de Tokter Chèèrn abggmäldet hät.
De Füessli git sine Manen es Zäiche;
was überflüssig isch:
si mässed und schriibed scho lang und waarted mit de Fotiapperäät nu, bis ne de Ggrichtsmediziiner us em Wääg ggangen isch.
Si müend blos na abtrucke.
« Psunderi Wüntsch?
»« Fuessabtrück und Fingerabtrück, wie ggwööndlich!
» süüfzget de Lütnand.
« Sueched nachli umenand!
» befilt de Füessli,« mag ja sii, das die öppis verloore händ.
Zwänzg Meeter!
»« Finded er nüüt uf de ruuche Rinde am Schtamm?
» insischtiert de Lütnand,« ich wèèr mit eme Höörli zfride, oder amene Bluetströpfli.
S isch au gliich, wän er s blos am Bode finded.
»« Diin Optimismus eert dich», säit de Füessli.

Viktor Schobinger Der Ääschme macht e zwäiti Ggarièère( 2010) Aber ohne den altgedienten Leutnant Ääschme gaat s alemaa nööd.
Der Oberscht Feisler holt der Ääschme zrugg für en psunders chützlige Fall.
Nach zwee Mönet seg doch nüme vil z mache, mäint der Ääschme zum Oberscht.
Aber dèè zelt uf inn.
Soo macht der Ääschme macht e zwäiti Ggarièère.
1 En èèrnschti Underhaltig mit em Grã-scheff, Psüech uf de Leonhardshalde und a de Baanhoofschtraass.
Und was d Täitäi mäint dezue.
« Zrugg zu de Polizei?
» macht der Ääschme,« nach mineren uneerehafte Suschpändierig?
» Er schüttlet de Chopf.
« Wie schteled ììr öi das voor?
» De Grã-scheff, de Polizeioberscht Feisler, suecht nach de richtige Wörter– èèr, wo nach em Ääschme sineren Erfaarig nöd emal bim Reden en Komafèèler macht.
« Lueged Si, Hèr Ääschme, de Fall Gessner isch z häikel, als das mer en töörfft na lenger la aaschtaa.
Ich glaub, da hilfft blos na Prueffserfaarig, s Gschpüüri, Ires Gschpüüri.
Mit de Wüsseschaft chömed mer nöd wiiter.
»« Ììch mit mine polizeinotoorische Pfaalbouermetoode?
»« Mììr isch gliich, mit welne Metoode Si schaffed.
Wänn Si mir blos Ergäbnis bringed.
Sii sind der äinzig, won em daas zuetrou.
» Die Reakzioon uf d‹ Pfaalbouermetoode› hät der Ääschme chönen erwaarte.
De Polizeioberscht mäint, der eemaalig Lütnand hebi sich echli bewegt.
Sid em zwäi sitzed s a dèm Mèèndignamittaag mitenand am Tisch;
iez isch halbi drüü.
De Feisler hät scho zwäimaal verschtolen uf d Uur gglueget.
Sicher häd er na en andere Thèrmiin.
« Ich verzell Ne d Voorgschicht.
» De Grã-scheff hät sich entschlosse;
äigetli chönt er wüsse, das me vor em Ääschme nüüt töörff verschtecke, wä men es ergäbnis wott haa.
« De Tüümler hät de Fall sälber a d Hand ggnaa;
nach ere Wuchen isch na nüüt daagsii.
Da häd is de Regierigsraat Pfischter zitiert und zimli harsch verlangt, er well de Fall gglööst haa.
Sini Koleege seged iritiert, das das solang göng, und so wiiter.
Er insischtieri uf Zwüschepricht, und uf Pricht mit Subschtanz dine, und möglichscht bald de letscht Pricht.
De Tüümler hät druuf e Komissioon zämegschtelt.
Si wüssed sälber, Hèr Ääschme, das mer scho de ganz Sumer i de Ziitige sind.
» D Ziitigen im Sumer!
Der Ääschme hät s scho gsee.
D Ziitige händ de ganz Sumer dùùr käi Rue gèè.
I de Schtadt, i de Schwiiz, uf de ganze Wält isch nüüt passiert, wo s Theema i di hindere Pünt verschobe hett.
Ändi Juni isch en Tokter Gessner gschtoorbe, en Wììrtschaftsfüerer;
d Naachrüeff loobed en i de Ziitige vo linggs bis rächts.
I de‹ Sundig-ziitig› am nööchschte Wuchenänd schtaat s Ggrücht, er seg ermordet woorde.

Viktor Schobinger Der Ääschmen und di goldig Schtripptisöös( 2001, vergriffen) Plötzli häd er d Finger in ere dräckige Brüe ine, und er wunderet sich, uf was für Idéée Mane chömed zum ander Manen umöglich mache.
1 Im ene chliine Zimerli, oben an ere Baar im Niderdoorff, liid e goldigs Mäitli, wo nöd hät chöne tusche.
S Bild isch em Ääschmen imer wider vor den Augen Uufgschtige.
Das isch lang nachane gsii, grad nach em Uurtäilschpruch.
D‹ Tagesschau› hät vor em Oberggricht em Eerishaupt und em Schüepp abpasst, wo s di chùùrz Schtäge durabchoo sind.
Èèrnscht händ s uusgsee.
Jede häd en halbe Satz töörffe säge, bis en de Reporter abgchlämt hät.
Di beede halbe Sätz sind nöd diräkt ggloge gsii, aber hèrt a de Waret verbii.
Vom Reporter siim Komentaar häd ä blos d Helfti gschtume, isch aber nöd di uggloge Helfti vo den interwjuute Hère gsii, sondern en anderi waret, soozsägen e paraleli Waret.
Aber, wi gsäit, das isch lang nachane gsii.
Vor zwäi Jaar sind beed zeersch em Ääschme uf de Seel umetrampet, dänn uf siim‹ Boss› sinere Seel, und schliessli uf em‹ Boss› siim Scheff sinere Seel.
Und na epaar ander Seele sind a d Räie choo.
Wie s ebe so isch, wänn di äint Partei de tood Hund wott uusgrabe und en di ander im Gägetäil im tüüffschte Loch une laa.
Der Ääschme erineret sich na guet an säbe Friitigaabig.
Er isch im Büro ghocket, am Pc.
Siin zwäiten Aalauff.
Vor eme Jaar hät de‹ Boss› en Ukas uselaa, er well käi äinzegi schriibmaschine me gsee i siim Lade;
de hinderscht und letscht chöm en Pc über.
De Rüttimaa hät ja scho lang a äim gschaffet, häd au für der Ääschme– und verschtole für ander– im groosse Polizeikompjuuter umegfrööget und überhaupt ales erlediget, was mit dèm udurchsichtige Ding zämehanget.
Mit em Handbuech hät der Ääschme e Wuche lang Zaabig nach der Aarbet mit siim usichtbaare Gägner kämpft:
e Siite ggläse, uf e Taschte truckt, e Siite ggläse, uf e Taschte truckt, e Siite ggläse,- bis er de Bättel mit em lengschte Fluech, won er jee uselaa hät, anegschmisse hät.
« Ghei dè Siech zum Fäischter uus!
» häd er am andere Morgen em Rüttimaa gsäit.
Dèm sini Gägenargumänt, d Mariisa schaffi au draa, di andere machid ganz gueti Fortschritt, und praktisch seg er au, häd er abgschnitte:
« Käi Diskusioon!
wègg demit!
» Die‹ guete Fortschritt› vo den andere sind dezue ane Gschöönet gsii:
de Locher und de Buume händ nämli au mee gfluechet als gschribe.
Und wänn s so wenig hetted müese folge wie der Ääschme, hetted s es gliich ggmacht:
dè‹ Schiissgöppel› nie me aagschtelt.
Vor eme Monet isch aber tumerwiis em Trucker s Bapiir uusggange.
De Rüttimaa bringt em d Dísggette:
« Sori, Scheff!
muesch es am Bildschììrm läse, s Bapiir isch allé.
» Er häd em sini‹ wöörkstejschn› wider us em egge füregholt, uufgschtartet, d Dísggetten iiggläit, em zäiget, wien er d Siite cha‹ role›, en Tippfèèler korigiere, de nöi Schtand‹ schpäichere›.
« Und wänn d uf daas‹ äikon›‹ klicksch›, dänn‹ printet› s– wä mer Bapiir hetted.
» Der Ääschme hät de Rüttimaa aagglueget, nöd ganz sicher, öb er en well hööchnèè.
Soo hät de zwäit Versuech aagfange.
Am andere Morge laad er de Rüttimaa choo:
« Zäig mer, was i mues wüsse, zum graaduusschriibe!
Aber kän Handgriff mee!
» Äigetli isch ja dè Kompjuuter gaar nöd so schlächt.
Im Grund ggnaa nöd abwäägig.
Wä me s rächt überläit, ganz praktisch.
Vergliche mit sineren alte‹ Hèrmes Beibi› ooni Tabulaator en rächte Fortschritt.
Und iez wett er de Pc nüme gèè, siin Pc– soone gueti Sach!
Äntli isch er fèrtig.
Er schpäicheret sorgfèltig ab und hofft, er hebi s rächt ggmacht.
Mit em Zädeli vom Rüttimaa i de Hand, das er s ja rächt machi, faart er en abe mit Alt F4 und lueget em zue, bis d Mäldig chunt, er chöni de Kompjuuter abschtele.
Äifach toll!
E bitzli schtolz isch er scho.
D Dísggette läid er em Rüttimaa uf s Pult.

Viktor Schobinger Der Ääschme wììrt versetzt!
( 2006) Aber der Ääschme müest nöd der Ääschme sii, wän er nöd grad zläid dèm verfluemerete Fall naagieng.
Wil sich d Gglägehäit grad so schöön büütet.
De Schuss gaad aber hinenuse:
Der Ääschme wììrt suschpändiert wäge Kompetänzüberschriitig.
1 En Vertäidiger chan en Prozäss umtrüle, won uf eme‹ guete› Wääg gsii isch.
Der Ääschme wäiss nöd, wie das passiert isch.
S isch imer verreckter choo.
Debii hät der Ääschmen e guets Gfüül ghaa, di ganz Ziit, won er am Fall‹ Vögeli› draa gsii isch.
Natüürli häd er ggwüsst, das de Fall‹ Vögeli› de faltsch Name hät.
Natüürli häd er imer Güürps tänkt und nie Vögeli.
Natüürli häd er s di ganz Ziit uf de Hindermaa und d Hindermanen abgsee ghaa.
Und iez daas!
Driissg Jaar polizeidienscht, driissg Jaar aaschtändegi Verbrächer und grawattierti Schlufi– da mèrkt men äifach glii, wie de Fall ändet.
Öb mit ere Veruurtäilig oder mit eme Freischpruch.
Nöd imer mit de Ggrächtikäit.
Aber dasmaal isch es totaal chrumm ggloffe!
Bim Fall‹ Vögeli› isch ales‹ guet› gange.
D Undersuechig, d Zämenaarbet mit em Schtaatsaawalt, sogaar d Verhöör mit em Vögeli sälber.
Au wänn de Lütnand blos mues d Underlaage lifere– und er häd imer gueti Underlaage ggliferet–, so isch en verloorne Prozäss imer au für inn en verloorne Prozäss.
Verloore, wil en übeltèèter devoochoo isch.
Jurischtisch vilicht sogaar mit Rächt;
aber wä mer nach de Ggrächtikäit gguurtäilt hett, so hett er hindere ghöört.
Hett er drum söle verruckt sii mit de Wält und mit siich?
Äigetli schoo.
Uf der andere Siite isch ja nöd èèr Tschuld am Freischpruch.
Èèr hät sini Aarbet guet ggmacht.
Em Güürps häd er zwaar nüüt chönen aahänke, aber em Vögeli, wo de Chollbruner verschosse hät, dèm häd er d Taat naaggwise, das isch sinere Mäinig naa suneklaar.
Imm scho, em Schtaatsaawalt zur Hauptsach au, de zwee Schtaarvertäidiger gaar nöd.
Und s Ggricht hät de Vögeli la lauffe.
Das isch esoo choo:
De Tokter Wèètli chund amene Morge früe i sis Büro und deet liit de Hansjürg Chollbruner– verschosse.
De Chollbruner schaffet vil i d Nacht ine, i siim Büro, nöd i dèm vom Wèètli.
Werum liid er dänn näbet em Wèètli siim Pult?
De Wèètli verschtaat das nööd, und der Ääschmen au nöd.
De Wèètli cha nüüt säge dezue, was de Lütnand eener tunkt, er well nüüt säge.
Find heb de Chollbruner ekäi, sovil er wüss, mäint de Wèètli.
Und de Lütnand glaubt au das nöd.
Schliessli känt er de Wèètli us eme früendrige Fall.
1 Scho säb Maal häd dèè mee ggwüsst, als gsäit.
Mee als äimaal isch der Ääschme a de Badenerschtraass gsii, bi de Turimobilien Ag, zum em seriööse Hèr Wèètli Fraage schtele.
De Rächtsaawalt und Tröihänder Wèètli gseed uus, wie wä mer em ooni z tänke sini Milioone chönt aavertroue:
de schwaarz Naadleschträiffenaazuug, di langwiilig Grawatte, di schnuergraad schäitlen i de wiisse Haar, di uufmèrksame blauen Auge– sonen Maa cha doch niemert pschiisse!
Aber em Ääschme siin Koleeg Pünter vo de‹ Drooge› häd en uf mee als äim Organigramm, mit eme Fraagezäiche hinder em Name, und siin andere Koleeg Burkert känt en als Gältwäscher, mit eme Fraagezäiche hinder em Name.
De Komissaar Gäiser vo de Bundespolizei hät sini Imformazioone gèèrn aaggnaa und sälber wenig usegglaa.
All drei händ iri Akte naagfüert, aber vilmaal chunt voor:
« em Ghööresäge naa»,« er söll scho...»,« aagäblich häd er...»
Der Ääschmen und de doorffkönig( 2. uuflaag 1997) Der Ääschme list im Maark‹ Aureel›, wil er sit zwoo wuchen en mèrzeedes suecht.
Am morge früe säg der voor:
hüt triffsch en uuftringliche, unaaggnèème, uverschante, hinderlischtige, niidige, asoziaale mäntsch.
All daas chunt devoo, das dèè nöd wäiss, was guet und was schlächt isch.
Was isch s guet?
S guet isch s suuber– s schlächt isch s dräckig– und dèè, wo mer s dräckig wott mache, isch en mitmäntsch vo mer.
Nöd wil er us fläisch und bluet isch, näi wil er en verschtand hät und e seel wien ììch.
Drum cha mer äigetli amen andere mäntsch nüüt zläidwèrche, und ììch chan äigetli käim böös sii oder schtriit aafange mit em.
Schliessli simer geboore zum mitenand läbe, zum zämeschaffe, wie d füess, d händ, d augelider, di underen und di obere zää.
Enand zläidläbe isch gäge d natuur;
und zum zläidläbe ghöört, das mer äim höö isch oder äim de rugge cheert.
S isch friitigzaabig, änds oktoober, s wuchenänd vo de nazionaalraatswaale;
s rägnet und schtrèèzt de ganz taag.
Der Ääschmen isch verruckt.
Hässig isch er, pfuret al aa, laufft i d lüüt ine uf de schtraass, èrgeret sich ab em wätter, ab em rootliecht, ab em Locher, ab de Täi­täi, ab sich sälber, ab em Botz, ab em tokter Mäischter, ab em polizeischeff, ab em regierigsraat.
‹ Il foot èètr filosòf› hät s amel z Pariis ghäisse.
Aber hüt häd er nöd d rue zum drüber ewègchoo.
D Täitäi haut s amigs i d chuchi use, rüert s gschììr umenand, tschäpperet mit de pfane, chlevelet mit em pschteck, schprützt, göötschet, schtaubsuugeret, fäget, ripschet, bis si iri wuet usegchrampfet hät.
Der Ääschme nint amel siin‹ Maark Aureel› füre zum sich beruige, s zwäit buech vo sine Betrachtige.
Hüt nützt au daas nüüt.
D Täitäi liit am bode, de chopf i de händ und list au.
Si cha s schmunzle und lache chuum vertrucke ab em Aschterix und trout s doch nöd usezlaa, zum en nöd na mee verrucktmache.
Bi ire schpined nu d röömer;
bim Ääschmen isch s èèrnschter:
da schpined d zürcher!
Alemaa isch s schlimm.
D Täitäi schtaad uuf, holt e platten us de samlig, und daa sind s:
di exootische Polowetzer Tänz vom Borodiin, mit irne gschpässige tooneffäkt und fremdaartige kläng.
Und dänn- äntli- chunt d chesselphauki, und der Ääschme mit sine füüscht, won er uf de tisch haut, im thakt, und na lüüter, und wider, und namal, und feschter- bis s vo unenufe a d tecki chlopfed.
Iez sind au die verruckt.
Das hilfft.

Der Ääschmen und de mord im schloss( 1997) Der Ääschme pharkiert under em nussbaum im hoof vomene mèèrlischloss– äine hät müese s läbe laa.
De Locher schtoppet im wiitoffnen isetoor und suecht en phaarkplatz.
Graaduus lueget er uf es wììrtschaftsgeböi.
Rächts schtaad en risige nussbaum im hoof vor de wiisse schlossfassaade.
Uf de raase deet hät niemert trout go phaarkiere.
Di häiss auguschtsune uf de front vom schloss und uf em chììsplatz tued äim i den auge wee.
Ganz linggs äne hät s e halbverfales huus mit eme ggwächshuus.
Em Ääschme truckt s scho de schwäiss zu de pooren uus, wo d hitz wider i s auto chunt.
Me ghöört flüüge sumse, schwalbe flüüged verbii und göissed mit lange schrei, zwoo amsle reded mitenand vo fììrscht zu fììrscht.
De Locher mues iez de chare gliich i d sune schtele.
« Simer di letschte?
» der Ääschme mäint s äigetli nöd als fraag.
S chììs chrooset under irne schue, wo s zwüschet den auto dure uf de hauptiigang zuelauffed.
De mordwage schtaat daa, em bezììrksaawalt siin elegante root porsché, d dienschtwäge vom Chèèrn und vom Füessli, en wiisse schträiffewage mit em roote schtrich, vermuetli vo Wintertuur.
Und em scheff siin wage– mit de vorderreder uf em raase.
« Hät dè ä müese choo», macht der Ääschme zu sich sälber.
S schiniert en, wänn de scheff debii isch.
Er hät imer s gfüül, er wel en am chrips nèè oder er schtöndi hinder em und schtel e fraag i sis verhöör ine.
De Locher lueget en aa und verziet s muul.
Mer hät sich nanig an nöie scheff ggwöönt, und s isch ales andersch als under em tokter Mäischter.
Der alt scheff hät de haag reschpäktiert, wo der Ääschmen um sis riich zoge ghaa hät.
Aber dèè nöi häd en quaasi abeggläit und trampet i siim gaarten ume, wie wän er imm wèèr.
Öb me sich jee anenand ggwöönt?
En maa mit eme gääle schtroohuet sitzt under em nussbaum und schlaat nussen uuf.
Er häd en grüene gèèrtnerschooss aa.
Sis gsicht isch root, wie vom trinke.
Aber vilicht isch s nu de bluettruck.
Früntli nickt er ne zue und faart wiiter mit sine nusse.
De sänehund under em tisch macht nu d augen uuf und wider zue, won er der Ääschme gseet und siin adlaatus.
« Die beede sind au nöd uufgschtande, wo di vilen auto choo sind», tänkt der Ääschme.
D fassaade vom schloss tunkt der Ääschmen en nöigootische gröiel, aber gliich simpaatisch.
Si isch schneewiiss, us sorgfeltig ghaune schtäi, d fäischter us grauem sandschtäi.
D sune schiint druuf und bländet.
D iigangshalen isch hööch und chüel, me mèrkt grad fasch en iisschicht uf de huut.
I de zwee schtägenuufgäng linggs und rächts gseet me glaasmaalereie;
jugetschtiil, schetzt der Ääschme.
Graaduus en äichetüür, zue, au die isch vole gschnitzte roosen und ranken und bletter.
Kän mäntsch ume.
Vo wiit ewègg ghöört men e schtimm, tämpft dur epaar tüüre.
Aber vo welne?
De lütnand macht d tüür linggs ussen uuf, gseed es büro, ganz modèèrn, das s äim fasch wee tuet, mit eme pult, wo sicher öpper draa gschaffet hät bis vorig.
Wisewii, hinder de tupfetgliich gschnitzte tüür, isch en anders büro, und daa sitzt e jungi frau dine, öppe zwänzgi, mit bruune chugeliauge, schwaarze haar, ere schtarche nase, eme muul, ame chini, wo wäiss, was s wott.
Si häd es chläidli aa, wo wie ggwälet uusgseet, root, violett, grüen, underbroche vo wiisse wäle, en handbräite roote gùùrt.
Drüber e wiisses jäggli, wil me sich daa ine au im sumer ring chönt verchelte.
Si lueget s aa:
Was s weled.
Der Ääschme mèrkt nöd, das si ooni gruess ineggange sind.
« Wo sind die hère?
13 Der Ääschmen und d Hère mit de Grawatte( 1999) Natüürli findt der Ääschmen au dasmaal use, wie s passiert isch.
Natüürli isch s en uggwööndliche Toodesfall.
Natüürli isch de Hindergrund andersch, als er tänkt hät.
1 Ändi Auguscht hät s fasch mee Turischte z Züri als Zürcher.
Aber Galgevögel heb s zimli gliichvil s ganz Jaar dùùr, mäint der Ääschme.
Scho wo der Ääschme a dèm Morge schpaat im Auguscht zum Fäischter uus gglueget hät in Lindehoof übere, tunkt s en, s fèèli öppis.
Aber er hett nöd chöne säge waas.
Au won er am halbi Sibni d Fortuunagass duraablaufft und nachane dur d Siilschtraass und über d Siilbrugg, isch äifach öppis andersch als susch.
Eersch won er im Büro sitzt und uf de Ggasèèrneplatz abelueget, mèrkt er s:
d Schwalbe sind furt.
Si chräised nümen über de Cheschteneböim, und si sind au nöd am blaue Himel obe.
En äinzelni Chrèèe flüügt langsam dure.
Aber susch isch Rue.
D Schwalbe göissed nüme;
de Sumer isch verbii, trotz de Wèèrmi.
De Rapport isch flau a dèm Mèèndig.
Di ggwööndliche Delikt im Hauptbaanhoof;
wo wider epaar Turischte zvil Gält händ la umeschtaa, en Schtriit im‹ Neegerdöörffli›, en aagschossne Diiler i de Langschtraass.
« D Mèèndigmord chömed doch eersch schpööter uus!
» säid em en Rewierdedektiiv bim usegaa und lached en aa.
Si sind wenig gsii dèè Morge, vil sind na i de Fèrie.
A de‹ Naachsitzig› bim‹ Boss› isch es so langwiilig wi ggwööndli und s lueget sovil use, wi susch:
nüüt.
Fasch all hassed die Sitzig;
aber si isch s lieb Chind vom‹ Boss›.
Am halbi Nüüni cha der Ääschme dän äntli aafange schaffe.
I de Poscht isch nüüt Psundrigs:
Wèrbig für de Bapiirchoorb, Rappört und Uuftrèèg, e Denunziazioon und en Schpinerbrief.
Er list nu der Aafang und vergisst grad wider, was er ggläse hät.
Wie imer am Mèèndig vertäilt er nachane d Poscht sine Lüut.
Er wäiss au, das das nöd d Sach vom Scheff isch, und de Tüümler säid em s au vo Ziit zu Ziit, aber soo häd er en Grund zum i all Büro inegaa und de Lüüt grüezi säge.
S gid au d Gglägehäit zum mängs formloos erledige.
Wie haltet ächt de‹ Boss› Kontakt mit sine Lüüt?
Niemert versuufft i der Aarbet i dère letschten Auguschtwuche, au wänn de Locher und de Buume i de Fèrie sind.
Mer cha vor sich hìì schäffele, und mee wüür ä nöd dineligge i dène waarme Tääg.
Er macht mit de Mariisa und em Rüttimaa uf s Mittagässen ab.
Zrugg im Büro, isch er grad am überlegge, was er etz chönt mache, won em d Mariisa aalüütet:
« Los, die händ da en uggwööndliche Toodesfall im Monorpi, chunsch mit?
» Das chund em grad rächt, und er säit zue.
Bevor er usegaat, telifoniert er em Pfischter, em nöie zürcher Polizeidiräkter, frööget en, öb er etz wel a der Uufklèèrig vomene uggwööndliche Toodesfall täilnèè, wien er sich s chüürzli emaal gwöischt heb.
Öb s en richtige Mord seg, wüss er nanig.
Aber de Hèr Regierigsraat mues a dèm Mèèndig in Kantoonsraat, und soo wììrt wider nüüt druus.
Dussen im Gang trifft er d Mariisa.
Der Ääschme wunderet sich imer wider, das si Polizischtin woorden isch.
Si würkt fiin und uschiinbaar, und me häd s Gfüül, s tèg ere wee, wä mer si z fescht aaluegi.
Debii isch si traatig und e Chrampferi.
Und bim Karaate häd er si ugèèrn als Partneri.
Si gönd z Fuess a d Siilporten übere;
mit em Auto wèèr me chuum gschnäler, me müest Umwääg mache.
« Wäisch scho öppis Ggnöiers?
» frööget er.
« En toote Maa, zirka föifefüfzgi, zwüschet de Gschtell ine.
Im eerschte Schtock.
Vilicht en Iibrächer, waarschiindli en Iibrächer.

Viktor Schobinger Em Ääschme chund en Gott i d Quèèri( 2002) Langsam tastet sich der Ääschme mit sinere Gruppe Mord und Tootschlaag zu de Voorgschicht dure.
Und das wììrt mit de Ziit imer gföörlicher;
das cha me sich ja tänke– bi dèm Gägner!
De Fall füert der Ääschme in en Tämpel am Züribèèrg.
1 En anoniime Tooten im Züribèèrgwald, wo niemert vermisst und wo kän rächte Name hät.
De Polizischt hebet em Ääschme s root-wiiss Band uuf, das er unedure chan.
« Das isch en koomische Toote, wììrsch gsee», säid er.
Eersch iez, won er en tuuzet, lueget en de Lütnand aa;
das isch ja der Aarbänz, en Koleeg us sine eerschte Jaar bi de Polizei.
Vorhèèr häd er nu d Uniform gsee.
« Bisch imer na debii?
» macht er.
Dèè isch doch zimli elter als èèr;
müest er nöd scho pangsioniert sii?
« Nüme lang!
» Er lächlet verschmitzt.
« Mit de Ziit ggnüegelet s der halt.
» Mit em Rüttimaa trampet de Lütnand de wäich, füecht Waldbode duruuf uf d Gruppe zue, wo bimene Schtruuch schtaat.
De Tokter Chèèrn chnüündled näbet ere blutte Liich.
Er hät es Naastuech uf d Bletter und d Tanenaadle ggläit zum sini tadelloos püglete graue Hose schoone.
I de Nacht hät s ggrägnet.
Zwee Uniformpolizischte schtönd umen und früüred, en Maa vo de Schpuuresicherig schtelt d Lampen uuf, en andere skizziert scho und misst mit eme dritte d Dischtanze zu de nööchschte Böim.
« Taag, Leeo!
» grüesst der Ääschme de Tokter Füessli,« häsch früe usemüese hüt?
»« Was machsch nöd ales für Sonen aarme Chäib!
» Er tüütet mit em Chini uf de wiiss Liib am Bode.
Uf em tunkle Waldbode schiint de Körper na wiisser, als er isch.
De Toot liid uf de rächte Siite, aber er liit faltsch daa.
« Soo vertrület liisch nöd ab», säit de Rüttimaa.
Ganz em Ääschme sini Mäinig, wo s zwäit Maal um de Toot und de Ggrichtsmediziiner und de Schtruuch ume laufft.
Öppis tunkt en Faltsch a dèm wiisse Pùùrscht, aber waas?
Er häd en uguets Gfüül, und s Gfüül, das gèb na Lämpe mit dère Liich.

Viktor Schobinger Em Ääschme schtaad e Frau in Wääg( 2011) Der Ääschme trifft plötzli en alte Chund wider, wo s wiit praacht hät.
Au èèr verschwindt– für imer.
De Lütnand psuecht es doorff, won er känt von ere früendrigen ãggèèt hèèr.
Sini nöi Scheffin schaffet sich in ires nöi amt ine– mit Elaan und Schwirikäite.
1 Em Ääschme schtaad e jungi Frau in Wääg.
s gschprööch mit de Frau Tr. Caliander.
Rinerigen an en alte Fall tauched uuf.
« Hèr Ääschme, Si müemer hälffe!
» Di jung Frau schtaad em Ääschmen in Wääg ine.
Er wott wiitergaa, aber si verschtelt em wider de Wääg:
« Si müe-mer hälffe!
» Iri Auge sind wiit offe, aber nöd vo Drooge, Angscht lueget en aa.
« Hälffed Si mer doch, Hèr Ääschme!
» Si träit schwaarzi Tschiins, si isch rächt aaggläit, si isch jung, vilicht föifezwänzgi.
Hööchschtens.
Der Ääschmen hät sich grad überläit, was er hüt wott mache, wien imer uf em Wääg i s Kripo-huus übere.
S isch Juni, also wenig Aarbet.
Si mues em abpasst haa, a de Huustüür.
« Was isch?!
» Si schtöört.
D Aarbet fangt eersch am sibni richtig aa, nöd scho uf de Fortuunagass.
Sit d Kantoonsverwaltig e‹ Säit›( site) im internet hät, won all ggaaderlüüt mit Bild und Name schtönd, häd er öppe s Gfüül, me gaff en aa uf de Schtraass.
Er hät di ganz Akzioon, wo d Scheffin als nöischti Errungeschaft verchaufft hät a der Abtäiligssitzig, abtaa als« Quatsch», da chön er grad so guet mit eme Nametäfeli umelauffe.
En giftige Blick häd er iigfange.
Duregfüert wììrt s natüürli gliich, entschiden uf hööchschter Ebeni.
« Bürgernööchi» häisst s gägewèrtig Schlaagwort, fasch zauberwort.
« Ales wììrt besser!
» hät der Üelinger zöislet.
Warschiindli hät de kantoon en nöie Pr-häini aagschtelt.
Oder de regierigsraat glaubt,‹ me mües wider emal öppis tue›, öppis gschiinigs natüürli.
Also git s totaal nöii Internetsiite, gschtaltet vo uusggwisne Fachlüüt– und für tüürs Gält.
D Regierig macht e Prässekomferänz, d Ziitigen und s Fèèrnsee prichted, de Hèr Regierigspresidänt töörff zwee Sätz sägen im en Interwjuu.
D Aarbet wììrt ggrüemt in Himel ufe– und iez, es Vierteljaar schpööter, sind d Daate scho nüme naagfüert.
Uusträttni Mitaarbäiter lached na uf de‹ Säit›, nöii fèèled.

Viktor Schobinger Em Ääschme sini versouet Wienacht( 2003) Aber ein Mord wirfft em Ääschme sini Fiirtigsplaanig über de Huuffe.
Er trifft e Witfrau, drei Gäneraaldiräktoore, und epaar sekretèèrine;
die hälffed em am mäischte.
1 De Grã-scheff gid em Ääschmen en Delikaaten Uuftraag, wo beed zimli schiniert.
Epaar unaaggnèèmi Psüech bringed nüüt.
« S git züüg, wo me nöd sött müese mache», de Grã-scheff säit das Sätzli scho zum zwäite Maal zum Ääschme.
De Polizei-oberscht hät de Lütnand am eerschte Mèèndig im Novämber uf di elfi am Morge zu sich pschtelt und em scho am Telifoon iigschèèrfft, er söli niemertem nüüt säge, won er anegöng.
Das chöni nu e luuschi Sach sii, tänkt s em Ääschmen uf em Wääg zum Oberscht Feisler.
Daas isch es dän au.
Er mèrkt s scho dadraa, das de Feisler hinder siim bräite Pult hocke bliibt und me nöd wie susch an Beschprächigstisch gaat, wo mer soozsägen uf gliicher Ebeni vercheert.
Näi, der Oberscht bruucht hüt en Abschtand.
Geschter heb em de Wägme, de Rudhard Wägme vo de Computag aagglüüte.
Er kän en scho sit ix Jaar.
Und hüt hebed s enand troffe, usswèrts, im Kafi‹ Schanett› am Rüüdeplatz.
« Si notiered doch?
» macht de Grã-scheff.
Bis etz findt der Ääschme nüüt wèrt, das er s müest uufschriibe, und schüttlet de Chopf.
« Tumerwiis häd is deet de Regierigsraat Pfischter und de Kantoonsraat– wie häisst er wider?
– gsee», faart de Scheff wiiter.
« Wisoo‹ tumerwiis›?
‹ tumerwiis›?
»« Wil er öis doch beed känt.
» Em Grã-scheff isch es unaaggnèèm.
Das notiert der Ääschme.
Und waartet uf s Loch, wo de Hund begraben isch.
Schliessli mues de Feisler gliich zum Chèèrn vo de Sach choo.
« De Wägme– Si käned en, nim i aa–» de Grã-scheff lueget der Ääschme chùùrz aa zum siis nicke konschtatiere;
aber der Ääschme schüttlet de Chopf:
« Näi, wèr isch daas?
»« Gäneraaldiräkter vo de Computag z Glattbrugg usse.
Äigetli en Underfirma vo der Electrosoft, und die müend si ja käne.
» Das töönt liecht verèrgeret.
« Moll, ha glaub doch scho ghöört von em», chunt s etz em Ääschmen in Sinn.
Wägme?
Da mues gliich emal öppis gsi sii.
« De Rudhard Wägme isch, wi gsäit, Gäneraaldiräkter vo de Computag.
Und er mäint, mer wel en umbringe.
» Äntli isch es dusse.
« Aha», iritiert der Ääschme de Feisler.
« Git s konkreeti Hììwiis?
»« Das isch e schwiregi Fraag.
Er häd en Fax überchoo mit eme Tootechopf druff.
» Er gid em es blatt über s Pult:
ussert em Tootechopf isch susch nüüt druff.
Kän Tägscht, käi Drooig, kän Absänder.
« Er häd de gliich Tootechopf uf siim Kompjuuter ghaa, won er siin elektroonische Briefchaschten aagglueget hät.
»« Wänn?
»« Geschter.
»« Am Sundig?
»« Tänk scho.
»« Häd er en uustruckt.
»« Näi.
S isch ja s gliich Bild gsii.
Au ooni Tägscht und vor alem wider ooni Absänder.
»« Und werum mäint er, das seg e Morddrooig?
Mììr händ jedi Wuche sèttigs uf em Bildschììrm oder i de Poscht:
‹ Öi Bule knaled mer all ab!
› oder‹ Moorn bisch en toote Maa!
› oder‹ Dis Graab isch paraad!
› Das lösched mer und gönd a d Aarbet.
»« De Rudhard– de Rudhard Wägme– isch natüürli vil exponierter.
Er vertritt e Wältfirma.
Er isch de Brãscheliider i de Schwiiz.
Er häd es Geböi vole Lüüt.
»« Und woo isch de Haagge?
»« Das chan Ene nöd säge, wil i s nöd wäiss.
Er häd Angscht, Hèr Ääschme, das han i gschpüürt.
S mues èèrnscht sii.
Ich wott nöd s Wort Paanik i s Muul nèè, aber s isch öppis draa.
Glaubed Si mer s.
»« Èèr hät kän Verdaacht?
»« Moll.
Aber er häd en mer nöd gsäit– nöd wele säge.
Er ver­langt nu, das mer en schützid.
»« Für daas git s Sicherhäitsfirmene.
Er söll sich en Bodigaard zuetue.
Er vermag s ja sicher.
»« Das han em au ggraate.
En Liibwächter nützi nüüt, mäint er.
Er insischtiert uf Polizeischutz.
»« Dè chömer em gaar nöd gèè.
Abgsee devoo:
wän i nöd wäiss, wohèèr de Find chunt, i weli richtig söl i mini Kanonen uufschtele?
»« Rundume», probiert de Grã-scheff z gschpasse;
er lächlet nöd emal dezue.
« Und was wänd Si vo mììr?
konkreet?
»« Gönd Si de Sach emal naa.
Ganz diskreet.
Glaubed Si mer, s isch öppis draa.
Und passed Si uuf, das es under em Teckel bliibt.
»« Guet.
Ich mach s.
Ugèèrn.
» De Grã-scheff nickt:
« Si müend nöd mäine, die Sach segi mir aaggnèèm.
Ich känn de Rudhard Wägme sit vile Jaar.
Drum isch er diräkt zu mììr choo.
Was häisst käne?
Nöd nööcher.
Wie me sich so känt vo Ofizielen aalääss.
Und mer händ zur gliiche Ziit gschtudiert, aber das isch scho lang hèèr.
» Er säit nöd, si hebed mitenand gschtudiert, falt em Lütnand uuf.

Viktor Schobinger Em Ääschme sini vier Bäize( 2005) Dèè säit dän em Lütnand, was er z tue hät.
Scho wil der Isering de Polizeidiräkter känt.
Us ere Vermisst­mäldig wììrt en Erprässig.
1 En unaaggnèème Psuech isch bim Ääschme.
Wider Wile mues er en Fall übernèè.
Was chasch mache, wänn de Grã-scheff befilt?
« En Maa wien en Alptraum», tänkt der Ääschme,« was dèm nöd in Grind inepasst, gaad au nöd drinine!
Il est bloqué, wüür siin Gämferkoleeg säge.
»« Tüend Si etz äntli iri Pflicht!
» de Hèr Isering chlopfet mit em Chnödli vom Mittelfinger uf em Ääschme sis alt äichepult,« susch wänd ich mììch an en anderi Schtell.
» Der Isegrind redt langsam, wie äine wo ggwöönt isch, das er jedere silben en äiges Ggwicht git.
Sèttig Fäll chömed imer am Friitig ine.
Das isch koomisch.
Am Mèèndig sind s d Wuchenändmörd und am Friitig telifoniered all, wo na iri Agända wänd lèère, oder wenigschtens ire Chropf.
Und dänn git s na sèttig, die chömed grad verbii.
Wie dèè da.
« Das raat ich Ine ja scho di ganz Ziit.
Si müend e Vermisstenaazäig uufgèè.
Ich mäld Si sogaar aa bi miim Koleeg Fischer.
» De Lütnand langet a s Telifoon und wott scho de Chnopf trucke vo de Tiräktverbindig.
« Schtopp!
» rüefft de Hèr Isering und gumpet uuf,« Si bequèèmed sich etz äntli zum mini Aachlaag gägen ubekant aanèè oder– ich gang zu Irem Scheff.
» S Alter vom Hèr Isering cha me nöd schetze;
Sächzgi wììrt er scho sii.
Viereggig chund er em Ääschme voor, viereggig mit hèrte Kante, en Chlotz, en Chnöli, näi, en Brosi, en Brosi mit eme Mutschgrind.
Wil er so bräit isch, würkt er chliiner, als er isch.
Sini Lippe hanged uzfriden abe, nöd eersch sit er wisewii sitzt;
d Falte näbetzue sind tüüff iiggrabe.
Öppis schtimt nöd mit em Isegrind.
De Lütnand tunkt s, di vermisst Tochter seg en Voorwand für öppis anders.
Au d Naadleschträiffe vo siim Aazùùg passed nöd zuen em;
d händ sind Aarbäiterhänd oder Puurehänd, händ wo s Wèrche ggwöönt sind.
D Muskle vo den Oberèèrm büüled d èèrmel ganz wenig uus;
d Muskle sind sicher käi Musklen us eme Fitnesszänter.
Isch er en Chliiundernämer?
en Schriiner?
en Schpängler?
en Boumäischter?
Gwüss äine vo der alte Sorte, wo lieber schaffet als Rächnige schriibt.
Tänk au de Schräcke vo sinen Underhünd und sine Sekretèèrine.
Der Ääschme wett nöd schaffe biin em.
« Ich cha Si mit em Hèr Tokter Tüümler verbinde, wänn Si wänd.
Aber er mues Ine s gliich säge:
Vermissti faled i d Kompetänz vo de‹ Faandig›.
Also.
Begriiffed Si s doch äntli!
» Das isch zum haaröölsäiche!
« Sicher nööd, Komissaar– oder was Si sind.
Ich schtiige diräkt em Rolf uf d Buude.
Adie!
» De Rolf isch de Regierigsraat, de Rolf Pfischter, em Ääschme siin aleroberscht Scheff.
Der Ääschme verschrickt, wo der Ander d Tüür zueschletzt, au wän er s erwaartet hät.
Wie lang gaat s ächt, bis de Regierigsraat Pfischter em Grã-scheff aalüütet, de Grã-scheff em Tüümler und de Tüümler imm und säit:
« Lütnand, chömed Si uf de Schtell zu mììr übere!
» Und wän er dänn– nöd vor ere Viertelschtund– i s Büro vom‹ Boss› chunt, sitzt deet de Hèr Isegrind, lueget en grimig und zfriden aa, und de Scheff laad e truckfèrtegi Reed use, jede Satz mit emen Uusrueffzäiche, nach jedem Abschnitt en Befeel, am Schluss d Uufforderig, er söl echli fürschimache i dèren Aagglägehäit.
Und d Ermaanig, d Polizei schtöch im Dienscht vo der Allgemäinhäit– won er nüme zueloset, nu na s änd vom Sèrmoon abwaartet und sich dänn verabschidet, so chalt, wie frisch us em Tüüffchüelfach.

Viktor Schobinger En alte Schuelkoleeg vom Ääschme( 2004) De Schtrickler ruckt nöd use mit de Waret, der Ääschme mues an ere Hüüraatsvermittleri naaräne und trifft der‹ Admiraal›, wo diräkt zum Tüümler ggloffen isch.
1 Der Ääschme list de Täitäi voor us ere Predig vom Sawonaroola– da schälet s:
en alte Schuelkoleeg schtaat dusse.
« S Volch süüfzget under de Schtüüre.
Wänn sonen chliine Bürger chunt und Schtundig wett, brüeled en d Hèren und Oberen aa:
‹ Nüüt isch!
Zall!
› Debii zaled di Riichschten am wenigschte.
Wän en chliiverdiener jameret, faared s en aa:
‹ Jede mues zale!
mììr au!
› Wän e ledigs Mäitli mit eme Chind chunt cho briegge, häisst s:
‹ Hau ab!
› Wil bi dère ja sowisoo nüüt z holen isch.
Defüür schpändiert d Regierig em Volch Broot und Schpììl, das es nöd mèrkt, wie s uusggnaa wììrt und das es jaa nie uf d Idee chunt, s wett mitregiere.
Di mächtige leered nie nüüt us irne Fèèler, wil s Hoochmuetsgüggel sind und mäined, si wüssid ales– und daas eerschna besser.
Si lönd iri Mènètscher frei schalten und walte,– und lönd sich vo dènen um de Finger wickle.
S ggwööndlich Volch isch ine schnùùrz, und di Meebessere chönd mache, was s wänd.
Si erwaarted vo de Bürger blos, das s Muul hebed, das s ne wilig folged und das s braav Schtüüre zaled.
»« Wohèèr häsch daas wider?
» frööget d Täitäi, won am Bode liit, uf em Buuch, en Krimi vom Simnõ list und wider grausam schlootet;
nöierdings sind s nüme d Maarlboro, s sind di tüne lange bruune Dümõ, won ere der Ääschme töörff Füür gèè– au nöierdings.
Der Ääschme lueget mit Müe linggs übere zu siim Schatz– mit Müe, wil er über d Nacht e Halscheeri iigfange hät.
Oder Ischias, oder susch öppis Chäibs.
Uf jede Fall tuet s em wee, wän er siin Chopf wott linggs übere trüle.
« Daas hät de Sawonaroola de Floräntiiner prediget um 1500», säid er.
« Drum wèèred s en au verbränt haa», macht d Täitäi unen­ufe,« das töönt ja fasch wie hüt.
Hei:
aber mènètscher hät s doo nanig ggèè!
»« Ich ha s scho chli uf hüt aapasst, aber nöd fescht.
Grosso modo schtimt s aber, oder?
»« Dììr gfalt die Schtell blos so guet, wil d au mäinsch, müesisch zvil Schtüüre zale.
»« Muen i au», prodäschtiert der Ääschme.
I sinere Loonklass isch er ja nöd schlächt draa, tänkt d Täitäi, schwígt aber.
Sii inträssiert ires Gält nööd.
Wän ire Vermögesverwalter chunt, underschriibt si amigs sini Abrächnig und d Schtüürerchlèèrig ooni naazluege und wott sich di äinzelne Pöschten nie la Erchlèère.
« Si mached das scho rächt», winkt si amig ab.
« Si müend doch wüsse, wivil Gält Si händ!
» De Täitäi gseet men aa, was si dänn tänkt:
er seg halt en Buechhalter.
Säge tuet si nu:
« Ich wäiss ja, das es ggnueg hät, das langet mer.
» Und lachet hinder em Buechhalter hèèr, won au iri Kopii wider mues iiphacke und de Chopf schüttlet.

En alte fall vom Ääschme( 1997) Amene schööne mäietaag findt der Ääschme en alti notiz i sineren agända und wììrt verruckt.
Um di vieri ume fangt di eerscht amslen aa schlaa uf em Lindehoof.
Ganz eläi.
Vo wiit ewègg ghöört der Ääschmen en anderi antworte.
D Täitäi pfuuset na, tröimt hööchschtens vo amsle.
Viertelaab schlaat s de räie naa vom Sankt-Pheeter, vom Groosmünschter, vom Fraumünschter, vo de Predigerchile.
Er schtaad under s fäischter und schtreckt sich.
Käs wülchli am himel.
Am Limetggèè äne faart en äinzelns auto dure, d schiiwèrffer aa.
D tram chömed eersch gäg di viertel vor sächsi.
Vo nöimethèèr schmöckt s vo flider.
Er lèènet use, mag aber kän schtock gsee.
D bletter vo de linde sind dusse, scho fasch en monet;
na en monet mee, und me schmöckt s au.
Daa, uf em Lindehoof, und de ganze Bahnhoofschtraass naa.
Er schnuufet tüüff ii.
S mues flider sii.
Zmittst i de schtadt.
Um die ziit chund em d schtadt imer wie sundig voor, fridlich.
Aber s isch midwuch.
Bi de kripo isch es ruig, scho drei, vier wuche, wie s es mängmaal git.
Uusggnaa di obligatoorische droogetoote, d sälbschtmörd, d vercheersufäll, d uglück i de chuchene, uf de schtäge.
Aber kä mörd.
Bi de schpeziaaldienscht fangt s aa aazie, wil di fremde d dieb aalocked.
Au es zäiche vom sumer.
Bim rasiere haut er sich in bagge.
Das isch em scho lang nüme passiert.
Er hät müe zum s bluet schtile.
Chäibe säich.
Aber äigetli verruckt isch er nööd.
De taag isch z schöön.
S loont d uufregig nööd.
Und chund ä sälte voor.
Er vergisst s.
Er tuet s kafiwasser über und gaat zum Bèèrtschi abe gschnäl go gipfeli hole.
Won er bim zruggchoo wott de Tagi us dem briefchaschte nèè, isch nüüt dine.
« Fèèlt nu na s dritt», tänkt er.
Dobe sitzt d Täitäi am tisch, mungget e müeds« Morge».
Aber gseet si en überhaupt?
Jedefalls findt si mit em gipfel zeersch s tassli und dänn s muul.
Der Ääschme chönt etz säge, s seg wunderschöön verusse;
aber d Täitäi niem em s übel, wil für sii vor em zäni am moorge nüüt cha schöön sii.
Also hebet er s muul.
Aber gägen en chuss uf s muul hät si nüüt, und uf psundere wunsch git s namal äine.

Viktor Schobinger Psuech für der Ääschmen us de Süüdsee( 2013) D Prokurischtin Schanin Wèètli telifoniert em Ääschme.
E Gruppe Lüüt vo nöimet us Südoschtaasie seg in irer Wonig z Höngg.
Isch das überhaupt en Fall für de Polizeilütnand?
Der Oberscht Füürscht mischt sich wider emaal ii.
Das chunt gaar nöd guet.
1 Der Ääschme trifft di elegant Schanin Wèètli.
D Mariisa mues en« Lungeschuss» übernèè.
En Koleeg vom Ääschmen isch verschwunde.
« Los, Häiri, ich ha da e Schpineri am Traat», säit d Reena Albrächt vo de Telifoonzäntraale,« die wott um s Verroden en Scheff schpräche.
Em‹ Chrischchindli› cha si ja nöd ggèè, die bälet mi aa.
Chasch ere nöd ablose?
»« Gisch mer si halt emaal», macht der Ääschme und truckt uf de Chnopf.
« Sind Sii zueschtändig?
» ghöört er, na vor er siin Name cha säge,« das isch e häikli Sach.
» Si säit s haschtig;
si flüschteret.
« Reded Si», säid er und lueget uf s Displei;
d Numere ghöört an ere Schanin Wèètli bi de Sekjuureti-inschuurens.
De Name vo de Versicherig säid em Nüüt;
de Familiename vo de Telifoniereri schoo.
« Chönted Si nöd zu mììr choo?
» säit d Frau Wèètli,« ich cha nöd zu de Polizei, ich wììr überwacht.
»« Vo wèm?
»« Das wäiss i nööd.
Nöd ggnau.
S müend Lüüt us de Süüdsee sii.
Si händ öisers Huus psetzt.
Äine von ene laufft imer hinder mer hèèr, wän i gang go schaffe.
Und waartet, bis i wider häigang.
Wisewii vo de Versicherig, im Kafi.
Am Bläicherwääg.
» Si schnüfelet.
« Ich halt das nümen uus.
Ich wäiss nöd, was die wänd.
Si hocked de ganz Taag ume, und schwätzed uufggregt.
In öisere Wonig.
Und si händ Waffe.
Ggweer und Handgranaate.
Chönd Si würkli nöd verbiichoo?
» Er ghöört, wie si schnuufet.
isch es äis vo dène Schpinertelifoon, wo vo Ziit zu Ziit chömed?
Won imer z zwäite z dritte chömed, nie käis eläi.
Won er sich amel überläit, öb Föön, Biisen oder Vollmoond seg?
Was isch hüt?
En sunige Ziischtig-moorgen im Juni.
D Frau Wèètli töönt verzwiiflet, aber nöd verruckt.
Er chömi, säit der Ääschme.
« Chömed Si an Hauptiigang, dèè isch a de Beethoovenschtraass, ich hol Si deet aab.
Aber chömed Si i d Halen ine.
» Sini Zuesaag hät si beruiget.
Si macht plötzli en überläiten Iidruck.
De Lütnand mäldet sich ab im groosse Büro, und e Halbschtund schpööter gaad er a de Beethoovenschtraass in en vilfäischtrige Block ine, wo d Frau Wèètli scho uf en waartet, hinen a de Wand vo der Iigangshale.
« Mer händ telifoniert mitenand», säit der Ääschme und schtelt sich voor.
Was wììrt si sii, föifezwänzgi?
driissgi?
Mit irem schwaarze Dööpièss, em diskreet farbige Halstuech wììrt si iri Ggarièèren aagfange haa.
Also eener driissgi.
Und imer na dihäi?
Mit irem Bätsch[ badge] macht si d Tüür uuf.
Si würkt extreem sicher.
Im Schprächzimer isch dän au s eerscht, wo si säit:
« Si müend entschuldige, Hèr Ääschme, das i d Nèrve verloore ha, vorig.
Aber s isch èèrnscht, Si müend mer s glaube.
» Si schnuufet uus, di ganz Lunge.
« Verzeled Si mer, was passiert isch.
»« Am letschte Samschtig, bin i am achti go poschte, wie jede Samschtig, han ales iiggruumet, han aagfange mini Wonig echli suuber mache– da ghöör i um di nüüni en Lèèrmen überobe, irgendwie koomisch.
Ich gang ufe go luege, was passiert isch, da gseen i vier tunkli Mane, won um mini Elteren umeschtönd.
Äine gseet mi, ränt uf mi zue, vor i wider chan umcheere und phackt mi am Aarm.
S hät mer grad s tänken uusgschalte.
Wèr erwaartet so öppis?
Dihäi!
Ich bi blos daagschtande, ha nöd emaal gschtuunet.
‹ Wèèrsch doch dune plibe!
› ghöör i mini Mueter säge, wien en Voorwurff.
‹ Wèr sind Si?
› frööget mi äine, und ich säg em s.
»« Uf Tüütsch?
» fasst de Lütnand naa.
« Er mues scho lenger daa läbe, er redt wi mììr.
Das isch dèè, wo mer imer naalaufft, bis vor d Tüür.
Wiiter chund er nöd, de Maa am Empfang lies en nöd dure, und ooni Bätsch gaat sowisoo nüüt.
Er waartet im Kafi änen am Bläicherwääg.
Und er laufft schtändig zää Schritt hinder mer hèèr bis Häi.
Tram, Buss, Umwääg– er macht ales mit.
Er hät mer jede Kontakt verbotte.
Und uf d Ggweer zäiget, wo s bii sich händ.
»« Wie häisst er?
»« Das wäiss i nöd.
Si händ sich nöd voorgschtelt.
D Schpraach verschtaat me nööd, ich wäiss nöd, weli Wörter d Näme sind.
»« Wohèèr chömed s?
»« Soo, wie s uusgseend, vo de Filipiine, si chönted au us de Süüdsee sii, jedefalls vo Nöimet deetune.
»« Was wänd s vo Ine?
Git s Forderige?
»« Näi.
Nüüt.
D Mueter mues go poschte, mues choche für all, töörff mit niemertem rede, de Vatter schaffet sowisoo dihäi, und äine hocket imer hinder em und lueget em zue, was er schriibt uf em Kompjuuter.
Mer müend all im gliiche Ruum schlaaffen und schtändig häd äine Wach, bin öis, im Schlaaffzimer, s liecht mues bräne, di ganz Nacht.
Si löösed sich ab.
Si sind schtraff organisiert.
»« Welen isch de Scheff?
» 12 Vor em Ääschme gönd all Läden abe( 1999) E Volksschauschpileri wììrt ermordet.
Regierigsrööt und jurischte schtönd na vor em Ääschme a irem tootebett.
Dänn wììrt s imer verreckter.
1 E schauschpileri liit tood i irem appartemä.
En Mèèndig-sälbschtmord?
Der Ääschme trifft all, wo i sèttige Fäll daa sind– und na epaar mee... Dè Mèèndig im Juni isch fridlich aaggange.
S häd en zimli en müede Rapport ggèè am Sibni;
nüüt isch passiert am Sundig und am halbi Achti isch er scho wider i siim Büro ghocket.
« Äigetli koomisch», tänkt er, won er de‹ Blick› und de‹ Tages-aazäiger› und d‹ Züri-ziitig› durebletteret.
S Inträssant passieri vor alem im Ussland, tunkt s en.
Und im Inlandtäil faled em grad epaar Mäldigen uuf, wo s us de Mottechischte gholt händ.
« Ä Rächt», mäint er und gaad hinder d Hängeregischtratuur, wo scho lang überfelegi Mäppli hanged, und fangt aa uusmischte.
Äis Draama um s ander süüberet er vo überflüssige Notize und bringt s in en chronoloogischen Ablauff;
de Rescht gheit er uf es Biigeli, won er nachane wott verschnätzle.
Zwüschetine laad er de Suneschtoren abe, das es nöd z häiss wììrt.
Au s Telifoon bliibt ruig.
« D Wält wott hüt nüüt wüsse vo mer», gschpasset er mit sich sälber.
Drum lüütet er em Rüttimaa aa, macht mit em ab uf di Zwölfi in‹ Riifälderhoof›.
Am zwölf vor Elfi schälet s gliich:
s Píggé.
« Mer händ na en uggwööndliche Toodesfall a de Zurlindeschtraass 304.
Dritte Schtock rächts.
Chömed Si au?
» Söl er?
Söl er nööd?
S langwiilig Uussortiere mag schon en Underbruch vertliide.
« Ich schteck emal de Grind ine», säid er.
Bis am Zwölfi isch er lengschtens wider zrugg.
Das isch en Sälbschtmord.
Amene Mèèndig nüüt Usserggwööndlichs.
« Chum ä gschnäll mit», holt er de Rüttimaa im groosse Büro,« äine mues ja de Pricht schriibe nachane.
» Sin Dedektiiv brumlet öppis, won er nöd verschtaat, sicher aber häisst, er hett Gschiiders z tue.
Was so wenig schtimt wie bi im.
Vor de Zurlindeschtraass 304 am Schtraasserand es Polizei-auto und em‹ Boss› siin roote‹ Porsche›;
s‹ Alaarmauto› schtaat zmittst i de Schtraass, und epaar ander Wäge– tüüri Chäre– verschpeered ebefalls d Schtraass;
all ooni Puessezädel under de Schiibewüscher.
Epaar Lüüt ggwundered vor de Tüür, i de Tüür hebet s en Polizischt uuf, mit gschpräizte Bäi, d Händ in Sèntürong gschteckt, en nöie, wo s nöd känt.
Si müend sich uuswiise.
Im dritte Schtock obe chömed s nöd wiiter, wil der Erchänigsdienscht siin ganze Bludi im gang abgschtelt hät.
Vo dine ghöört me de Tokter Füessli:
« Gottogottogottogott!
Di oberscht Läitig vo de Kriminalischtik trampet wider emal i mine Schpuuren ume!
Die, wo s am beschte sötted wüsse, mached wider emal s Tümscht.
Haued s doch use!
Susch sind er na in en Fall verwicklet.
» Dänn chund es Phöiseli.
Und dänn wider de Füessli:
« Tschuldiged Si vilmaal, Hèr Regierigsraat, ich ha Si gaar nöd gsee.
Aber gönd Si bitte gliich use.
» D Schpuuresicherer lueged sich amüsiert aa.
Si käned ire Scheff, wo ussert sineren Aarbet käs Hobi hät.
En Sälbschtmord das isch sowisoo verloorni Ziit;
daa wott me nöd z vil sichere, im Gägetäil de Fall möglichscht glii abschlüüsse.
De Ggrichtsmediziiner, de Tokter Chèèrn, truckt sich zwüschet de Schpuuresicherer dure und schtiigt über de Ggruscht.
Der Ääschme fangt en grad ab.
De Tokter Chèèrn laat sich, wie ggwööndli, nöd uf d Escht use:
« Schiint e Vergiftig z sii.
S Fläschli schtaat na uf em Nachttischli.
Barbituraat.
Guet zää Schtund tood.
Zimli jung.
Öppe Mitti Driissgi.
» Er verschpricht em en ggnöiere Pricht nach der Obdukzioon und gaad ooni Gruess, wien er sicher ooni Gruess choo isch.
Der Ääschme hät na nie Geduld ghaa.
Er winkt em Rüttimaa:
« Chumm, mer gönd zu de Naachberi, da chömed mer na lang nöd ine.
Die Liich laufft is ja nöd devoo.
» D Frau Chambli laat sich de Ziit zum uuftue.
Uf em Schtubetisch schtaad es Ggoniagg-glaas, lèèr.
« Entschuldiged Si, aber ich mues namal äine haa.
» Wèr da äne woni.
« Waas?
Si käned d Sandra Siifrig nöd?
D Schauschpileri?
Vorgeschter na hät si gschpilt, im Bèrnhard-theaater.
Vor volem Huus.

Www.swatch-art-peace-hotel.com The Swatch Art Peace Hotel 2012 esch förs Swatch Art Peace Hotel öberus erfolgriich gsi.
Das einzigartige Programm i Zämearbet mit ziitgnössische Könstler us China ond aller Wält esch uf grosses Inträsse gstosse, bsonders i Könstlerchreis.
Onder mehrere hondert Konstschaffende, wo 2012 ehri Bewerbige öber d’ Website vom Hotel igsändet händ, send sächzg us zwänzg Länder usgwählt worde, om im Hotel z’ läbe ond z’ schaffe.
Ehres Feedback esch höchst positiv gsi, wobi hüüfig ned nor di grossartige Iirichtige globt worde send, sondern au d’ Möglechkeit, met andere Könstler i de Gmeinschaftsrüüm vom 2 ond 3 Stockwerch z’ koche, z’ ässe, Filme z’ luege ond Gedanke uus z’ tuusche.
Sie händ so onderschedlichi Diszipline wie Video- ond Klangkonst, Malerei, Schriftstellerei, Bildhauerei, Grafikdesign ond Installatione verträte.
Als Teil vom Könstlerprogramm vom Swatch Art Peace Hotel händ sie ehri Werch i lokale Galeriie uusgstellt ond Könstlerkollege ond Konstfrönde iiglade, sie bi« Open Studio»-obige im Hotel z’ beguetachte.
Alli Könstler werded bäte, zom Abschloss vo ehrem Ufenthalt e« Spur» vo ehrere Arbet zrogg z’ loh;
di Werch chönd im« Virtuellen Museum» onder Swatch-artpeace-hotel.com besichtigt werde.
Zo de Meilestei vom Johr 2012 het d’ Öffnig vo de exklusive 4 Etage för Hotelgäst ghört:
die erste send im November iitroffe, ond s’ Hotel akzeptiert jetzt au Online-reservatione.
S’ Management-team het e Reihe vo wechtige Persönlechkeite begrüesst, dronder de Bondesrot Johann Niklaus Schneider-ammann.
De Vorsteher vom schwiizerische Departemänt för Wirtschaft, Beldig ond Forschig het s’ Hotel im Juli bsuecht.
Di hüüfige Visite vo offizielle Regierigsverträter us China zügt vom grosse Inträsse vo de Behörde för das Hotelkonzept.
S’ luxuriöse Interieur vom 4 Stockwerch het im Juli als Hendergrond vomene spannende Fotoschooting för Omega met de Bérénice Marlohe dient, em omwärfende Bond-girl im jöngste 007-film.
De prestigeträchtigi Standort am Bund ond di historisch Bedütig vom charakteristische Gebäude händ s’ ersti Hochziitspaar dezue bewoge, i The Gallery z’ fiire( s’ Restaurant Shook!
het s’ Catering bsorgt), während The Terrace im Juni zur offizielle Eröffnigsparty iiglade het ond sether en ahaltende Zuestrom vo Gäst verzeichnet.
Em Usstelligsbereich vom 1 Stock händ rond oms Johr zahlrichi ond velbeachteti Usstellige stattgfonde, dronder die vom international bekannte Schanghaier Foto-duo Birdhead.
Di beide Könstler händ för Swatch en Uhr entworfe( Majestic Bird) ond händ ehres Werch im Herbst präsentiert.
Breguet, Blancpain ond Omega händ de grosszögig Ruum ebefalls för Usstellige gnutzt, als Ergänzig zo ehre Gschäft im Erdgschoss.
S’ ufwändig restaurierti Hotel stosst be de Präss noch wie vor uf grosses Inträsse ond het 2012 e usgezeichneti Abdeckig e Publikatione wie Architectural Digest, Gq, Surface Asia oder U+weekly erreicht sowie e wechtige Medie vo Schanghai ond Gsamtchina.
Agsichts de Bedütig vom chinesische Markt för d’ Swatch Group esch di wachsendi Mediepräsenz vom Swatch Art Peace Hotel zwiifellos willkomme.
– Aargauerdütsch Universo Www.universo.ch Universo, Wältmarktfüerer e de Fabrikation vo Uhrezeiger ond Zefferblattapplike, het 2012 es sehr öberzügends Ergäbnis erzielt.
Die zahlriche Projekt vo de Swatch-group-markene för neui Uhremodäll löhnd zudem för die nöchschte Johr es bedütends Entweckligspotential ond es solids Wachstum erwarte.
Division Zeiger Bem ne Uftragsbestand en Fortsetzig vom Vorjohrsvolume het d’ Division Zeiger vo Universo, dank enere gezielte industrielle Investitionspolitik met em Schwärponkt of Hightech-Maschine, de Bereich wo d’ Abteilig denne esch verstercht.
Do chörzlech mehreri Dutzend söttigi Alage erworbe worde send, werd’ s möglech si, die erwartete Volumesteigerige z’ bewältige.
D’ Produktionslinie hend met Volllast gschaffet, sowohl e de industrielle Fabrikation en Bänder, wie au ede Stöckproduktion.
D’ Projekt för en witeri Industrialisierig vo de Fertigongsprozäss– entweder em Zämehang met de konstante Qualitätssteigerig oder met de Verchörzig vo de Dorchlaufzite ond de Beschlünigung vo de Transportwäg– sowie d’ Suechi nach neue Materialie ghöre em öbrige witerhen zo de Prioritäte.
Division Applike Zefferblattapplike send onersetzlichi Dekorelemänt för jedes pflegte Uhreprodukt.
De Division Applike vo Universo esch es glonge innerhalb vo zwei Johr en Produktionsapparat ufzbaue, wo de Bedarf vo Rubattel et Weyermann ond Mom Le Prélet z’ decke vermag.
Bestärkt dor die Erfahrig, wott d’ Einheit eri Investitione en erstklassigi industrielli Güeter fortsetze, om de Nochfrog nach Applike sowohl vo de prestigerichschte Uhremarke als au dene grächt z’ wärde, wo of grösseri Volume usgrechtet send.
Zahlrichi operativi ond logistischi Projekt send em Gang, zom die Useforderig z’ bewältige.
Es einigends Projekt D’ Vereinigung vo de drü Produktionsstandort vo Universo onder eim einzige Dach zeichnet sech ab ond nemmt emmer griffbareri Forme a.
Of emne 2011 erworbene Gländ send 2012 d’ Ushuubarbeite en Agreff gno worde, ond d’ Irechtig vo de erschte Wärchstette esch för Ändi 2013 vorgseh.
D’ Verwörklichung vo dem Bauvorhabe wird för bedütendi Synergie sorge, das sowohl of de Ebeni vo de Rationalisierig vo de Produktion als au be de Feschtigung vo de Zämearbeit ennerhalb vo Universo.
– Aargauerdütsch
www.balmainwatches.com D’ Kunst sich z’ eneuere Trends D’ Maache Balmain isch 2012, im Joh vo erem 25. Geburtstag, wiitehin gwachse ond hät vom Omsatz wiä au vom Volume hä en neue Rekord väzeichnät.
De Efolg vo de letschte Gschäftsjoh hät sich uf allne Määt wiitegsponne, hoptsächlich im Mittlärä ond Ferne Oschte.
S’ Ondenehmä bliibt sim traditionölle Eeb ond Innovationspotenzial im Beriich vom Gschtalte treu ond positioniät sich als ommgenglichi Maache, wo uhrmacherisches Savoir-faire ond Eschwinglichkeit veeinigt.
Im Brichtsjoh hät Balmain i ganz Asie, vo allem abe z’ China, bedüütendi Omsatzstiigerigä äzielt.
D’ Maache hät im Einzelhandel ond au bi de Konsumente hevoragendi Egebnis realisiät.
De Efolg isch dö d’ Eröffnig vo Shop-in-shops i de trendigschte Quatiä ond Iichaufszentre, sowiä dö Veaastaltige zom Thema Arabeske als Hommage a d’ DNA vo Balmain ondestreche wode.
De Mittlä Oschte isch scho all en Schlösselmaat vo de Maache gsee, wo 2012 erni Stöllig i dere Region mit erne eneute Absatzstiigerig gfeschtigt hät, i eschte Liniä i de Veeinigte Arabische Emirat ond z’ Saudi-Arabie.
Dank erne cheche Marketingstrategie ond öbezüügende Produkt hends au z’ Indie e efreulichs Egebnis realisiät.
Balmain hät ossedem erni Maatatääl ide Beneluxstaate ähetet ond sich dete meh denn je als etabliäti Uhremaache döri gsetzt.
E stachs Wachstum hends au z’ Russland vezeichnät, annere Absatzregion mit grossem Entwickligspotential.
Z’ Europa bliibt d’ Schwiz fö Balmain de wichtigscht Maat.
Do hät d’ Maache erni Stöllig dö de Uusbau vonere selektive Distributio wiede vestecht.
27/30 SWATCH Kreation BLACK SHEEP Classica Lady 25th Anniversary Zom 25-Joh Jubiläum vo de Maache hät Balmain d’ Classica Lady 25th Anniversary fö alli Liäbhaberinne vo Qualitätsuhrmachä ond guetem Gschtalte kreiät.
S’ Modöll wo innere Edition vo 2012 Exempla hegschtöllt woode isch, hät e Automatikwäch, wo dö en Ziffeblattuusschnett i Arabeskeform bestuunt wäde cha.
S’ Edelstahlghüüs mit Stahlamband isch mit 48 Diamantä bsetzt.
D’ Uhr isch gad i enere Vesion ehältlich, wa de exklusiv Charaktä vo dere Geburtstagedition ondestriicht.
Sie wät denn au inere Spezialschatulle präsentiät, i welere d’ Uhr ond s’ Schmuckensembles gmeinsam kaalte wäde chönd.
Elysées Lady D’ Uhr Elysées Lady hät 2012 eres föfzehjöhrig Bstoh gfiiret, ond de rond Geburtstag isch mit ere neue Kollektion gfiiret woode.
D’ Bezüchig zode Wölt vode Haute Couture wät nüd gad mit ere Hommage a d’ Vegangeheit vode Maache betoont, sondern au dö Väwiis uf d’ Mode betoont ond glangt bis zo de Bandastöss i Form vo Epauletten.
Mit erem konkav-rechteckige Ghüüs präsentiät sich di neu Elysée Lady hüt mit ere ideal propotioniäte Mannequintaille.
Sie ondestriicht so eren 15. Geburtstag, währänddem d’ Maache sölbe 2012 wie gsät uf e volls Viäljohondet zroggluege cha.
E Doppeljubiläum als Sinnböld fö de wachsend Äfolg vo Balmain!
Balmain Opera Opera Round wo ende vo de Nünzgejoh lanciät woode isch choonnt is Rampäliächt zrogg.
Mit ihrere neue, vo 60 Diamantä gschmöckte, Galarobe isch sii e Ode a d’ Eleganz ond d’ Wiiblichkäit.
D’ Liäbi zom Detäil choonnt bi de pefäkt integriäte Chrone, em Stahlghüüs ond em fiine Ledeamband zom Uusdrock.
D’ Ziffäre spilid e Hoptrolle ond schinnid ufem tüüfschwaze Bode vom Ziffereblatt en Rondtanz om de Zäge z’ taanze.
S’ ganz isch gschmackvoll inszeniät ond perfekt orcheschtriät.
Mit erne veschpölte, träumerische Note isch diä Schmuckuhr di perfekt Begleiteri fö de Obed.
Präsenz I eräm Jubiläumsjoh hät Balmain e Partneschaft mit de Christa Rigozzi abgschlosse.
D’ Tessineri, wo 2006 zo de Miss Schwiiz küürt woode isch, trättet als neui intenationali Botschafteri vo de Maache uf.
Sie wät si nüd demit zfrede gee, Produkt vo Balmain rond om d’ Wölt is bescht Liächt z’ rooke, sondern wäd sich öbeda aktiv a de Kreation vo erne ägne Linie betälige.
Im Brichtsjoh hät Balmain zo dem erni Entwickligsstrategie z’ China fotgsetzt.
Im Mai hät d’ Maache z’ Nanking di neu Kollektion präsentiät, wo d’ Wät vo Balmain uf vollenditi Wiis illustrierid:
s’ Eeb, Qualität, Gschtaltig ond Eschwinglichkeit.
Sie böldid s’ Fondament, uf welem d’ Maache d’ Attraktiwität ond s’ Vetraue bi erne zahlriiche Liäbhabe i de ganze Wölt ufbaut hät.
– Appezöllerdütsch
Nov-30 SWATCH PAINTED TIME www.blancpain.com E Tradition in Bewegig Trends Blancpain het 2012 s’ beschte Jooresergäbnis in dr Gschicht vo dr Marke erzielt und ihre Status und ihri Autonomie in dr Haute Horlogerie gschtärkt.
Dye usgezeichneti Leischtig isch uf mehreri Faktore zruggz’ fiehre:
– d’ Dynamik vo dr Abteilig Forschig & Entwigglig vo Blancpain, wo 2012 fünf neui Kaliber het könne vorstelle und do drmit dr Status vom Unternähme als hundertprozäntigi Manufaktur beschtätigt het;
– dr Erfolg vo dr Villeret Calendrier Chinois Traditionnel, enere Wältpremiere, wo innerhalb vo wenige Mönet zumene neue Massstab vo dr Uhrmacherkunscht worde isch;
– dr Usbau vom Beriich Kunschthandwärk vo dr Manufaktur Blancpain, wo ihri Meischterwärk vollumfänglig intern verwirkliggt, mit dr Iirichtig vomene Atelier für Emailmolerei und dr Vrstärkig vo dr Abteilig Gravur;
– d’ Eröffnig vo mehrere Blancpain-Boutique, vor allem in Südkorea, China und Hongkong;
– dye grossi Aktivität, wo Blancpain im Beriich vo Vraschtaltige entfaltet het, vor allem in dr Wält vom Automobilsport, wo d’ Visibilität vo dr Marke stetig wachst;
– dr Ufschwung vo dr digitale Kommunikation vo dr Marke dank ere vrschtärkte Presänz in de soziale Netzwärk, im Internet und au durch d’ Entwigglig vo neue Applikatione.
Blancpain het das usserordentlige Wachstum uf sämtlige Wältmärt regischtriert, wobi d’ Steigerige in Europa und de Vereinigte Staate am stärkschte usgfalle sin.
Uf dr Ebeni vom Absatz hän d’ Schwiz, China und Hongkong für d’ Manufaktur us Le Brassus( Vallée de Joux, VD) s’ Spitzetrio vo de Märt bildet.
S’ grossi Asehe vo dr Marke in Asie het sich zudäm in allne andere Länder, wo vo chinesische Tourischte bsuecht wärde, positiv usgwirkt.
Kreation 2012 hän d’ Teams vo dr Abteilig Forschig & Entwigglig vo dr Manufaktur Blancpain erneut ihre bemerkenswärte Innovationsgeischt bewiese.
Er het sich am berüehmte alljöörlige Träffpunkt vo dr Baselworld mit ere Präsentation vo fünf neue Kaliber, wo d’ Kreatione vo dr Marke beschtügge, materialisiert.
Kollektion Villeret, Calendrier Chinois Traditionnel, Kaliber 3638 Die erschti Armbanduhr mit emene traditionelle chinesische Kaländer Dye usserordentligi, glichzytig nützligi und symbolischi uhrmacherischi Meischterleischtig basiert uf joortuusigalte und äng mit dr chinesische Tradition vrbundene Prinzipie.
Näbe dr Schtund, Minute und em Datum vom Gregorianische Kaländer finde sich ufem Ziffereblatt dye wichtigschte Azeige vom chinesische Kaländer:
d’ Doppelstunde, dr Daag und dr Monet unter Agob vo de Schaltmönet, d’ Tierkreiszeiche, dye fünf Elemänt und d’ Himmelsstämm.
D’ Mondphase wiederum, wo d’ Mönet vom chinesische Kaländer beschtimme, sin integrierte Beschtandteil vo allne vollschtändige Kaländer vo Blancpain und symbolisiere do d’ Parallele zwüsche dr chinesische Kultur und dr ältischte Uhremarke vo dr Wält.
S’ mechanische Härz vo dr Villeret Calendrier Chinois Traditionnel, s’ Kaliber 3638, vrfiegt ungachtet vo sine 469 Einzelteil, drunter 36 Rubin, über e Gangautonomie vo 7 Dääg.
Sini Komplexität resultiert us dr hohe Zahl vo Azeige wie au us dr unregelmässige Natur vo ihrne Zykle.
2002 Dec-30 Bi de meischte andere uhrmacherische Komplikatione– ob Tourbillons, Minuterepetitione oder ewige SWATCH COLOR-FULL Kaländer– wiist d’ Uhregschicht de Konschtrukteure dr Wäg, um s’ gsuechte Ziel z’ erreiche.
Nid so bim chinesische Kaländer.
Dä Komplikationsmechanismus isch e Premiere, und d’ Uhrwärkkonstrukteure vo Blancpain hän denn au gwüsst, wie gross d’ Herusforderig gsi isch, wo sie s’ Projekt in Agriff gnoh hän.
S’ Ergäbnis isch e Uhrwärk, wo wit kompläxer isch als e ewige Kaländer und uf dr Schwierigkeitsskala vo uhrmacherische Komplikatione kurz unter dr Minuterepetition rangiert.
Im Gegesatz zum Gregorianische Kaländer, wo uf em Sunnedaag basiert, berueht dr chinesisch Kaländer uf em Mondzyklus( 2,953,059 Dääg).
Traditionell fangt jede Monet vom chinesische Kaländer am Daag vom astronomische Neumond a und duurt entweder 29 oder 30 Dääg.
Will das chinesische Joor 12 Mondmönet( 35,436,707 Dääg) umfasst und do drmit kürzer isch als s’ Sunne- oder s’ tropische Joor( 365,242,374 Dääg), muess alli zwei bis drei Joor e Schaltmonet iigschobe wärde, um einigermasse im Iiklang mit em Zyklus vo de Jooreszyte z’ bliibe.
Das erklärt au s’ variable Datum vom chinesische Neujoorsfescht.
D’ Villeret Calendrier Chinois Traditionnel reschpektiert sämtligi klassische Gschtaltigselemänt vo dr Kollektion Villeret:
s’ Rundghüüs mit em Double-Pomme-Randmotiv, s’ Grand-Feu-Emailziffereblatt mit sim Stundekreis us goldige Applike und de vorem Brenne ufgmolte Emailazeige wie au dye schlanke, liicht durchbrochene zentrale Blattzeiger us dr Mitti.
Dr Zeiger fürs gregorianische Datum wiederum us bläutem Stahl und in Serpentineform isch e Reminiszänz an dye uhrmacherischi Tradition us em 18 Joorhundert.
Domols isches üeblich gsi, zur Unterscheidig dye Form und Farb für alli Zeiger usser dene für d’ Stunde und Minute z’ vrwände.
D’ Villeret Calendrier Chinois Traditionnel isch mit fünf Korrektore unter de Aschtöss– e patentierti Blancpain-Exklusivität– usgschtattet, während sich d’ Tierkreiszeiche und dye andere Elemänt vom chinesische 60-Joor-Zyklus über d’ Krone verschtelle löhn.
Drüber hinus isch s’ Uhrwärk vollschtändig vor Beschädigunge durchs Verstelle gschützt, so dass d’ Korrektore zu jedere Tages- und Nachtzyt betätigt wärde könne.
Kollektion Villeret, Squelette 8 Jours, Kaliber 1333SQ S’ sowohl technisch wie au ästhetisch einzigartige Handufzugkaliber 1333SQ isch mit drei in Serie montierte Fäderhüüser für e Gangresärve vo 8 Dääg usgschtattet.
Das vollschtändig durchbrochene und vrzierte Uhrwärk isch vollumfänglig sichtbar dangg de beide Saphirgläser vom 38-mm-Wissgoldghüüs, wos umhüllt und sini Liichtigkeit unterschtriicht.
D’ Technike vom Skelettiere, Angliere und Graviere hälfe do drbi em Uhrmacher, gröschtmögligi Transparänz z’ erreiche und d’ Oberflächi uf e absoluts Minimum z’ reduziere.
Bis zu de kliinschte Teil isch alles vo Hand graviert.
Mehreri hundert Stunde vom Fiile, Abschräge und Usrunde sin notwändig, drmit e visuell vollkommes Ergäbnis erzielt und e ächts Kunschtwärk gschaffe wird!
Kollektion Villeret, Mouvement Inversé, Kaliber 152B S’ Kaliber 152B illuschtriert uf volländeti Wiis dr Erfindigsriichtum vo de Ingenieure vo Blancpain.
Um das Handufzugswärk jederzyt sichtbar z’ mache und nid nur, wenn me d’ Uhr ablegt, isch es eifach umgekehrt montiert worde.
Will gliichzytig uf e traditionells Ziffereblatt vrzichtet worde isch, könne dye üblicherwiis em Ghüüsbode zuegwandte und vollschtändig vrzierte Brugge vom Uhrwärk jetzt ufem Ziffereblatt bewunderet wärde.
Ihri Innefläche sin usghöhlt und mitere wisse oder schwarze Keramikmasse ufgfüllt worde.
S’ Wände vom Uhrwärk erforderet sälbschtverschtändlig au e Änderig im Räderwärk, drmit sich d’ Zeiger witerhin im konventionelle Sinn dreihe!
D’ Villeret Mouvement Inversé wird mit emene 43-mm-Wissgoldghüüs abote.
Kollektion L-evolution, Chronographe Flyback à rattrapante Grande Date, Kaliber 69F9 Dye vonere Automobilwält inspirierti Stoppuhr erwiteret dye provozierendschti Kollektion vo Blancpain um e neui Facette.
Mitere technische Meischterleischtig, wo dye Innovationskraft vo dr Marke vrkörperet, sin d’ Lünette, dr Ghüüsbode und s’ Ziffereblatt us Karbonfasere härgstellt worde.
S’ Uhrwärk kombiniert e Flyback-Chronograph mit Schleppzeiger und e Doppelfänschter-Grossdatum.
S’ Kaliber 69F9 isch mit emene Sülerad usgschtattet, wo Gwähr für e präzises Reagiere vo de Drugger leischtet, während dye vertikali Kupplig jedes Ruggele bim Starte vo de Stoppuhrzeiger vrhinderet.
Das Uhrwärk mit sim ungwöhnlige Dekor, wo durch dr Saphirbode bewunderet wärde kha, bestoht us 409 Einzelteil, drunter 44 Rubin.
Kollektion Women, Quantième Rétrograde, Kaliber 2650RL Das Modäll mit zruggspringendem Datum, wo imene entschiede feminine und zytgnössische Geischt entwigglet worde isch, zügt vo Vrfiinerig und grossem uhrmacherischem Savoir-faire.
Dye mitem Kaliber 2650RL beschtüggti Uhr isch dr erschti Zytmässer vo Blancpain mit dezentriertem Ziffereblatt.
Dye formal innovativi Quantième Rétrograde beschticht mit ihrem Ziffereblatt mit Perlmuetiilage und dr gäge 6 Uhr vrschobene Azeig vo Stunde und Minute.
D’ Mondphase bi 12 Uhr dreiht sich imene mit Diamantstärne gschmüggte Himmel.
Als Echo sorgt dr blaui, vomene Stärn krönti Serpentineazeiger für optimali Abläsbarkeit vom Datum.
2005 13/30 SWATCH Presänz NAUTILUS S’ Joor 2012 isch vo zahlriiche Ereignis prägt gsi, wo Blancpain erlaubt hän, d’ Presänz in ihrne Lieblingswälte z’ vrschtärke.
Blancpain:
« Always Faster in Motorsports!
» S’ Engagement vo dr Manufaktur us Le Brassus( Vallée de Joux, VD) im Universum vo de GT-Renne het 2012 unvrminderet aghalte und sich erschtmols in Asie mit dr Lancierig vom Lamborghini Blancpain Super Trofeo Asia manifeschtiert.
Dye neui Meischterschaft mit Rennetappe in Malaysia, Japan und China het d’ Teams und dye zahlriiche Zueschauer uf Ahieb begeischteret.
Bi dr europäische Version isch dr Publikumsadrang am högschte gsi sit dr Premiere im Joor 2009.
Uf em europäische Kontinänt het sich dr Erfolg vo dr Blancpain Endurance Series durch e Zuenahm in dere zweite Saison, in dere jetzt au dr mehrfachi MotoGP-Wältmeischter Valentino Rossi am Stüür vomene Wage gsässe isch, beschtätigt.
S’ 24-Stunde-Renne vo Spa-Francorchamps het e Rekordbeteiligung vo 67 Bolide erreicht.
Bi dere mythische Etappe isch dr Marc A. Hayek mitem Lamborghini GT3 Blancpain-Riter uf dr beachtligi sägsti Platz gfahre.
2012 het Blancpain während dr zweite Saison in Folg als offizielli Partnerin und Zytnähmerin vo dr ADAC GT Masters gwirkt.
Dye dütschi Automobil-Meischterschaft isch e grosse Erfolg.
S’ Träffe für d’ Saison 2013 isch bereits veriibart worde und vrspricht, mindeschtens genauso riichhaltig z’ wärde.
Blancpain und d’ Unterwasserwält Sit 1953 beteiligt sich Blancpain an verschidene Aktione, um dye Herawagsende für d’ Erhaltig vo dr Meeresflora und #NAME? z’ sensibilisiere.
Im Bewusstsii, dass me nur bereit isch z’ schütze, was me liebt, und dass me nur liebt, was me kennt, unterschtützt d’ Manufaktur us Le Brassus( Vallée de Joux, VD) d’ National Geographic Society und ihres Programm Pristine Seas Expeditions.
Das Forschigs- und Erhaltigsprojekt het zum Ziel, dye letschte gsunde und intakte Beriich vo de Ozean z’ entdegge, z’ studiere und zu ihrem Schutz biiz’ trage.
D’ Premiere vo dr« Pristine Seas Expeditions with Blancpain» het im Friehlig uf de Pitcairn-Insle im Pazifik stattgfunde.
D’ Ergäbniss sin am 28 Novämber 2012 dr Royal Society London vorgschtellt worde.
Sie sölle dye britischi Regierig drzue ermuetige, dye Zone zum Naturreservat z’ erkläre.
Blancpain het 2012 no e witers Unterwasserabentür erläbt, nämlig dr neui Wältrekord im Freitauche vo ihrem italienische Botschafter Gianluca Genoni.
Im Septämber het är numme drei Minute und 41 Sekunde bruucht, um mitere Tiefi vo 160 Meter in d’ Annale vom Apnoetauche iiz’ go.
Bi däm Tauchgang isch är mit sinere Blancpain 500 Fathoms usgrüschtet gsi.
Auktione S’ vrgangene Brichtsjoor isch vo zwei ussergwöhnlige Auktione prägt gsi.
Dye erschti het zugunschte vo dr Association Monégasque contre les Myopathies( AMM) stattgfunde.
Blancpain het dr Rennwage Lamborghini Gallardo LP 600 GT3 offeriert, mit däm ihre Presidänt und CEO Marc A. Hayek 2011 d’ Meischterschaft ADAC GT Masters gwunne het, und het drmit 155000 Euros für d’ AMM glöst.
Binere exklusive Wohltätigkeits-Galavrastaltig in Schanghai het Blancpain usserdäm e Einzelstügg zugunschte vo dr China Disabled People’ s Perfoming Art Troupe( CDPPAT) vrschteigeret.
D’ Manufaktur us Le Brassus( Vallée de Joux, VD) het ihri erschti Uhr präsentiert, dere ihres Ziffereblatt mitere Emailmolerei dekoriert isch.
Meh als 300 Gäscht– drunter dr Intellektuelli Liang Wendao, dr berüehmti Präsentator Dou Wentao und d’ Vrträter vo dr Blancpain-Direktion– sin Züüge vonere an Emotione riiche Vrastaltig gsi.
Dr Höhepunkt vom Obe isch dr Zueschlag bi däm einzigartige Stügg bi 1100100 chinesische Yuan( ungefähr 160000 Frangge) gsi:
dopplet so viel wie dr Schätzpriis.
– Baseldytsch www.citedutemps.com Cité du Temps Reﬂexione über d’ Zyt 2012 isch d’ Cité du Temps e Träffpunkt für künschtlerischi Reise gsi, ihri Deschtinatione hän vo Brasilie bis Baschkortostan erschtreggt.
Im Gsamte het dye virtuelli Route us 22 Usschtellige beschtande, wo vierzig Künschtler und vier Marke vo dr Swatch Group gwidmet worde sin.
Uhrmacherischi Höhepünkt Breguet het d’ Caroline Murat, d’ Königin vo Neapel, und dr 200 Geburtsdaag vo dr erschte Armbanduhr vo dr Wält, wo d’ Schweschter vom Napoleon bim Meischter in Uftrag gäh het, gwürdigt.
D’ Usschtellig het dye ängi Beziehig zwüsche dr Königin und de Kreatione vom Abraham-Louis Breguet dokumentiert.
Tissot het mit dr Usschtellig« Innovative Touch» bewiese, dass d’ Marke dr Zyt bis hüt immer vorus gsi isch, wahrt sie doch ihri unagfochteni Fiehrigsposition in Sache Taktiltechnologie sit ihrne revolutionäre Afäng im Joor 1999 Blancpain het in dr vo Wasser umgähene Cité du Temps d’ Schwizer Premiere vo dr Taucheruhr Blancpain X Fathoms, dr leischtigsschtärggschte mechanische Uhr vo allne Zyte, gfiirt.
S’ Thema Wasser isch vonere begleitende Fotiusschtellig über d’ Wält vom Sporttauche ergänzt worde, wo Ufnahme usem Buech Fifty Fathom zeigt het.
Und zur Fiir vo ihrem 120 Geburtsdaag het Hamilton 30 historischi und zytgnössischi Uhre usgschtellt, wo dye riichi Gschicht und dr Pioniergeischt vo dr Marke dokumentiere, wo sie zu Land, zu Wasser und au in dr Luft bewiese het.
Zyt für Vielfalt E gmeinsame Nenner vom Kunschtusschtelligskaländer vo dr Cité du Temps isch d’ Vielfalt gsi.
S’ Kameraobjektiv vom Julian Kilker het mit« Time in the Mojave» e Tür zu de Wite vo däre Wieschti im Südweschte vo de Vereinigte Schtaate göffnet.
Dye Usschtellig het d’ Schönheit vom Zerfall dargleggt, indäm sie d’ Wäggselwirkig zwüsche Mensche und Artefakte ufzeigt het.
Mit« India, Eruptions and Whispers» het dye bekannti lyrisch-expressionistisch Molerin Béatrice Mazzuri ihri Usflüg in d’ Fotografie presentiert.
Vonere eigene Reis nach Indie inschpiriert, het sie in däne Wärk dye fotografierti Wirkligkeit mit gmolte Elemänt vermischt.
Das Joor het mitere Freiheitserklärig gschlosse:
D’ Usschtellig« Evasion» vo dr Schwizer Künschtlerin Simone Monney het d’ Fähigkeit vo Plexiglas, d’ Vorschtellig vo dr Unändligkeit z’ reflektiere, erkundet.
– Baseldytsch Renata www.renata.com Imene kompläxe Wirtschaftsumfäld het Renata mit neue Produkt und ere gschtärggte Märtposition uf e erfolgriichs Joor zrugg gluegt.
Dr Schwizer Spezialischt für Uhre- und Mikrobatterie het dank innovative Technologie und Produkt in allne Beriich e Zuenahm vrzeichnet.
E Höhepunkt isch dye erfolgriichi Iifiehrig vonere neue Vrpackig für Uhrebatterie gsi, wo ergonomisch wie ökologisch massgschniideret uf d’ Bedürfniss vo de Uhrmacher und de Serviceschtelle abgschtimmt isch.
Für dye Produktneuheit, wo usschliesslig für dye umwältfründlige quecksilberfreie Batterie erhältlig isch, isch am Schtandort Itingen( BL) e vollautomatisierti Vrpackigsalag inschtalliert worde.
Do drmit hän ehemols ins Usland usglagereti Prozäss wieder in d’ Schwiiz könne zrugg gholt wärde.
Dr Märt het das in de früsche, neue Renata-Farbe presentierte Produkt, wo zumene ahaltende Wachstum bitrage wird, sehr positiv ufgnoh.
Do drmit könne dye hochwärtige Knopfzälle mit dütlig weniger Vrpackigsmaterial glieferet wärde, was unnötigi Transportbelaschtige vermiidet und dr Energievrbruuch während dr Fertigung reduziert– alles in allem e wichtige Bitrag zum Umwältschutz.
Däre Schtrategie folgend het Renata am Afang vom Joor au d’ Zertifizierig vo ihrne Produktionsschtätte in dr Schwiiz und in China nach ISO 14001 abgschlosse.
Im Induschtriesektor isch d’ Zuelieferketti mit dr Zuelassig vo neue Lieferante für d’ Zällefertigung erfolgriich optimiert worde.
Do drmit het Renata ihri Konkurränzfähigkeit in dene schtark koschtetriebene Märt dütlig vrbessere und dr Absatz erhöhe könne.
Neui Produkt wie Batteriehalter und e Uswahl an wiederufladbare Miniaturbatterie hän uf dr Elektronika 2012 in Münche, an däre s’ Unternähme wieder gmeinsam mit de Schweschterfirmene EM Microelectronic und Micro Crystal presentiert gsi isch, zunere grosse Nochfrog gfiehrt.
– Baseldytsch Swiss Timing www.swisstiming.com Im Gschäftsjoor 2012 isch Swiss Timing vo neuem sehr aktiv gsi, vor allem wäge de Olympische und Paralympische Summerschpiel London 2012 Sie hän em Unternähme dye beschti Glägeheit bote, zum unter dr Ägide vo Omega si Know-how uf ärdumschpannendi Wies z’ demonschtriere.
Zum dye Ufgoob z’ erfülle, het Swiss Timing an de 36 olympische und de 20 paralympische Standort in dr britische Hauptschtadt und ihrer Umgäbig 450 Techniker und meh als 450 Tonne Hightech-Material igsetzt, het 175 Kilometer Glasfasere- und anderi Kabel vrlegt und 70 Riese-Azeigetafele inschtalliert.
D’ Spezialischte vom Unternähme sin vo 800 Freiwillige unterschtützt worde– 250 bi de Paralympische Schpiel–, wo sie sälber für dr Iisatz gschuelt hän.
Paradoxerwies gits bi Swiss Timing nie Zyt, zum dye azhalte, isch s’ Unternähme doch bi de vrschiedenschte Aläss vom Wettbewärbskaländer 2012 drbi gsi:
bim Alpinschi-Wältcup und de Kunschtturner-Wältmeischterschafte mit Longines;
bim Schwimm-Wältcup und dr Diamond League in dr Liechtathletik mit Omega;
im Velorennfahre uf Bahn und Strooss bi de Wältcups und de Wältmeischterschafte mit Tissot;
im Autorennschport bi dr FIA-GT1-Wältmeischterschaft, dr Blancpain Endurance Series und de ADAC GT Masters mit Blancpain wie au bi dr FIVB Beach Volleyball World Tour mit Swatch.
Drzuekho sin Multischport-Events wie dye erschte Olympische Winterschpiel für d’ Jugend im Januar in Innsbruck( Öschtriich) mit Omega, d’ Asian Beach Games in Haiyang( China) im Juni mit Tissot und d’ SportAccord World Mind Games im Dezämber in Peking( China) mit Rado.
Im Brichtsjoor hän au d’ Teschts für dye Olympische Winterschpiel Sotchi 2014 scho agfange.
Sinere vielfältige Vrantwortig bewusst, het Swiss Timing bi all däne Vraschtaltige s’ Image vo de Marke vrträte, für dye s’ Unternähme sini Leischtige mit dr ihm eigene Professionalität erbringt.
Wills ihm en Ehr isch, s’ Renommée vo dr Tradition, Qualität und Präzision vo de Swatch-Group-Marke rund um e Globus vrbreite z’ dörfe.
– Baseldytsch Swatch Group Belgie D’ Swatch Group Belgie het e erfreuligs Wachstum erzielt, vor allem im Prestige- und Luxus- sowie im obere Märtsegmänt.
Breguet het sich mit Rekordergäbnis als Leaderin vo ihrem Märtsegmänt positioniert und het in Antwärpe im Palais Royal, em ehemalige Palascht vom Napoleon, e prachtvolli Kollektion usgschtellt.
Blancpain het ebefalls e rekordmässigs Brichtsjoor erläbt und het vo neuem d’ Blancpain Endurance Series in Spa-Francorchamps organisiert, wo sich d’ Liebhaber vo Gschwindigkeit und Uhre troffe hän.
Bi Omega isch d’ Aktualität mit dr Teilnahm vo de belgische Briedere Borlée an de Olympische Schpiel London 2012 und em Diamond League Memorial Van Damme im Zeiche vo dr Liechtathletik gschtande.
Longines het sich ebefalls über e Rekordjoor gfreut und het d’ The Longines Saint-Imier Collection mit Erfolg lanciert.
Rado het ihri Schtellig dangg de Kollektione Rado Centrix und Rado D-Star gfeschtigt.
Tissot het dangg hoher Visibilität e Rekordniveau erreicht und ihri fiehrendi Position im mittlere Märtsegmänt gschtärggt.
Balmain het ihres Image als Marke vo erläsene Dameuhre durch d’ Partnerschaft mit dr M
SWATCH WHITE LACQUERED www.swatch.com Läbesfröid isch aasteckend!
Trends– O 2012 isch Swatch wider fürnä usdrucksvoui Läbesfröid gschtangä.
Es aasteckends Gfüeu wo us aune Produkt ströömt u o ir Kommunikation vor Marggä verankeret isch.
Im abgloffenä Gschäftsjahr het sech diä Läbesfröid mit dr augägäwärtigä Farb u Bewegig nomau zumnä unvergliichlächä Gfüeu vor Freiheit vermischt.
– 2012 isch z’ Jahr gsi vo dr Farbächraft, vorauem dank dr New Gent Lacquered, wo im Früehlig isch lanciert wordä u wo industrielli Produktion gschickt mit personalisiertem Design het vereint.
Ds Houptmerkmau vo däm viubeachtetä nöiiä Modäu isch ds sichtbaare Uhrwärch mit faarbig laggiiertä Einzuteili.
D’ New Gent Lacquered isch när o wäutwit uf positiivi Resonanz gstoossä u isch bsungers in Europa ä vouuä Erfoug gsii.
– Äs witers Erfougsprodukt vo derä Marggä, d’ Swatch Touch, het mit ihräm Siigeszug chönnä witer fahrä.
D’ Digitauuhr isch 2011 aus technischi Innovation präsentiert wordä u het mit ihrem Touchscreen überzügt.
D’ Verchoufsergäbnis i dä Swatch-Stores und im Online-Gschäft si o dämentsprächend hervorragend gsi.
Im asiaatischä Ruum, ganz bsungers z’ China, z’ Hongkong, z’ Taiwan u z’ Japan, isch d’ Swatch Touch uf bsungers groossi Begeischterig gstoosse, aber o in Europa isch ds Modäu sehr beliebt gsi.
Z’ Frankriich zum Bispiu het d’ TV-Wärbekampagne mittem Hit vom MC Hammer U Can’t Touch This für häui Begeischterig gsorgt.
– Ä witerä Höhepunkt vom Jahr isch d’ Iifüehrig vor Chrono Plastic im Juni gsi, bsungers uf dä europääischä Märkt.
Di modeerni Kunschtstoffuhr i summerlächä Farbä isch vorä üsserscht sportlächä Wärbekampagne begleitet wordä, wo dä Athleetä vom Swatch Proteam z’ Üsserschtä abgforderet het:
Dr Slogan Push the Button of Fun isch um d’ Wäut gangä u het sini dünaamischi Bootschaft a di jungi Generation verbreitet.
– Mit dr Iifüehrig vor Kollektion Night Glows isch z’ Jahresändi ganz im Zeiche vo Glanz und Glamour gstangä.
Ds nöiiä Design setzt uf di schwarz-goudägi Trendwäuä ir Modä, wo im Herbscht 2012 höch im Kurs isch gsi.
Swatch isch mit dä nöiiä Irony-Modäu inä klassischi u eleganti Feschtstimmig grütscht, u d’ Stores hei sech i Glanz und Gloria ghüut.
D’ Kollektion het mit ihrnä schwarzä u goudigä Akzäntä d’ Festtäg erhäut u het in Europa hervorragendi Verchoufsergäbnis erreicht.
Ou z’ Latinamerika und im Nahä-n-Oschtä si d’ Gschäft sehr guet aagloffe.
– In Asiä het Swatch i däm Jahr ihri Nöiusrichtig witergfüehrt, mit dr Renovierig vo dä grööschte Stores, dr geziiutä Eröffnig vo nöiiä Verchoufssteuä a strategischä Standortä u dr Schliessig vo denä Gschäft, wo dä strängä Qualitätsaforderigä vor Marggä nümme grächt si wordä.
Mit denä Massnahmä hets ds Ungernämä nid numä gschafft, sini Visibilität i derä Region z’ erwiterä, sondern ou dr Umsatz u ds Image z’ verbesserä.
Swatch het uf das abä 2012 klaari Marktateile i denä Länder drzuegwunnä u isch hüt di füehrendi Marggä i däm Segmänt.
– Ohni di witerhiin unsicheri Wirtschaftslaag i mehrernä Länder in Europa z’ beachte, si di nöiiä Kollektionä vor Marggä uf än üsserscht positiivi Resonanz gstossä.
Ds Renoviierigsprogramm vo dä Swatch-Stores hei i dä grööschte Städt vo däm Kontinänt ds ganzä Jahr ohni Problem chönne witergfüehrt wärdä.
– Aui Swatch-Stores i dä USA si nachem Retail-Konzept Ice Dunes renoviert wordä, u dür das het d’ Positioniierig u dr Absatz vor Marggä chönne usbout wärdä.
Usserdäm isch z’ Nordamerika ä nöiiä Online-Shop lanciert wordä, wo sit sirä Eröffnig Zuewachszahle im zwöisteuigä Bereich verzeichnet.
Z’ Latinamerika het d’ Marggä schliässläch ihrä Bekanntheitsgrad chönnä sterchä u dr Absatz steigerä.
– Swatch het im letschtä Jahr o ihri Position im Nahä-n-Oschtä chönnä verbesserä u konzentriert sech drbii uf d’ Qualitätssteigerig vom Vertribsnetz.
D’ Eröffnig vo meh aus driissg nöiiä Stores ungerstriicht di unbestritteni Spitzäposition vor Marggä uf däm Markt.
Di intensiivi Witerbiudig vo dä Verantwortlechä i dä regionalä Verchoufssteuä z’ Dubai het sech ernöit aus sehr würksam erwisä, wüu si zurä sehr chräftigä Absatzsteigerig u sterchärer Marggäbindig het biitreit.
2012 Feb-30– Dr Gschäftsbereich Travel Retail het 2012 starch expandiert, bsungers dür di höchärä Bsuecherzahlä SWATCH HARAJUKU i dä Flughäfe und em Erfoug vor Produktstrategie vor Marggä, wo uf Plastig u Farbä setzt.
Ds Ungernämä het mit dr Eröffnig vo nöiiä Lädä a Flughäfä a sirä Einzuhandusstrategie festghaute u het chönnä d’ Presänz dür d’ Iifüehrig vomnä nöiiä Möbukonzept für dä Vertribskanau optimiierä.
Kreation D’ Inspiration für di nöiie Swatch-Modäu 2012 isch o i däm Jahr usem Universum vo Modä, Sport u Kunscht cho.
Us däm usä si farbig-viufäutegi u schwungvoui nöii Kollektionä entstange, wo vouer Überraschigä steckä.
D’ New Gent Lacquered:
Im Riich vo dä Farbä Mit däm nöiie Modäu ermüglecht Swatch dür transparänti Elemänt Iiblicke i ds Chärnstück vor Uhr u blibt so ihrnä bahnbrächendä Designerkonzept tröi.
D’ Kollektion besteit us zäh New-Gent-Modäu i lüchtendä Farbä.
D’ Farbwahu vo dä laggiiertä Uhrwärchbestandteili erfougt bir Häufti vodä Modäu nachem Zuäfausprinzip.
Wöu d’ Kombinationsmüglächkeite fasch ändlos si, entstöh so luter Unikat.
Di witerentwickleti Personalisierig vomnä industriell härgsteutä Produkt wird dür sehr komplexi Vorgäng ermüglecht u fröit so ds Härz vodä Trägerinne u Träger:
für si wird so ihres individuelle Schmuckstück zum Statement.
Chrono Plastic:
Push the Button of Fun D’ Chrono Plastic überzügt nid numä mit ihrem 42-mm-Kunschtstoffghüüs und em-nä ungloubläch gschmeidigä Silikonarmbang, sondern vor auem dür ihri Vitalität, dä verwändetä Materialiä u dr Farbviufaut.
D’ Kollektion bietet zäh Modäu i sanftä u chräftigä Farbä, wo säch jederä Stimmig apassä, solang drbii dr Spassfaktor nid z’ churz chunnt.
Sports Collection:
Für energiegladnä Actionsport Di sächs Modäu vor Sports Collection 2012 si vo sächs Proteam-Athletä entworfä wordä.
So hei Snowboarder Anne-Flore Marxer und Xavier De Le Rue, dr Motocross-Freestyler Mat Rebeaud u d’ Surferinnä Courtney Conlogue, Kassia Meador und Coco Ho jewius eis Modäu mit ihrer Energie, ihrer positivä Iistelig u dr actiongladnä Begeisterig vo ihrnä Disziplinä bestückt.
Birdhead:
Di subtiili Mischig vo Schwarz u Wiiss Ds chinesischä Künstlerduo Birdhead het für Swatch es sehr zitgmässes Modäu mitem Namä Majestic Bird entworfä.
D’ Inspiration stammt vo dä chörnige Strukture bir Schwarzwiissfotografie, wo Ji Weiyu u Song Tao im Swatch Art Peace Hotel i ihrer Heimatstadt Schanghai usgsteut hei gha.
Später hetmä ihri Biuder im Rahmä vorä angärä Fotousstellig im prestigeträchtigä New Yorker MoMa chönnä gseh.
D’ Majestic Bird mit ihrerä passendä, äbäfaus vo Birdhead gstautetä Verpackig isch z’ Schanghai lanciert wordä.
Di limitierti Uflag vo 1888 Stück verstercht nomau di bsungregi Beziehig vo Swatch zur hütige Kunscht.
Swatch & Art:
Kunscht am Hangglänk Di witerä Kreationä vom Jahr ir Kollektion Swatch & Art si Zügniss vor Iifauschraft vo sibä geniale Künstler gsi:
am italiänische Illustrator Lorenzo Petrantoni, ar französische Graffiti-Künstlerä Fafi, ar chinesischä Modädesignerä Uma Wang, ar britische Künstlerä Fred Butler, ar schwizerischä Videokünstlerä Emmanuelle Antille, am französischä Tätowierkünstler Tin-Tin und am amerikanischä DJ Moby.
Für Swatch hei si je ä Uhr gstautet, wo ihri individuelli Vision vor Marggä darsteut.
Feschtlechi Kollektionä u Specials Während dä Wiehnachtsfiirtäg het Swatch zudäm verschidnägi glamuröösi u schillerndi Kollektione lanciert.
D’ Kollektion Night Glows zum Bispiu nimmt ihri Sterchi us dä sattä Farbkombinationä Schwarz-Goud u Goud-Wiiss, wo a viunä Ortä no mit Strasssteindli i Vordergrund ghobe worde si.
D’ Kollektion Deep Shine setzt ganz uf starchi Farbä, ufänä Metallisé-Effekt ufem Zifferblatt und uf schimmerndi Armbängeli.
Ds Speziaumodäu für Wiehnachtä 2012, d’ Snow your time away, isch äs wahrs Gedicht a di feschtlechi Wiehnachtsstimmig u verleiht dä Feschttäg ä Huuch Äxtravaganz.
Presänz Birdhead im Swatch Art Peace Hotel, Schanghai, China Für diä uf 1888 Exemplar limitierti Majestic Bird het sech Swatch mitem chineesischä Künstlerduo Song Tao und Ji Weyu, alias Birdhead, zämegschlosse.
Di gebürtigä Schanghaier hei di nöii Uhr aalässlech vo dr Vernissage vo ihrer Usstellig vo Fotos us em Buech Xin Cun( New Village) vorgsteut.
Hundert Gescht us dr Wäut vor Kunscht, de Medie u dr Schanghaier Gseuschaft si zum Aalass im Swatch Art Peace Hotel iiglade gsi.
D’ Journalischte hei d’ Ussteuigsrüüm chönnä bsuechä u hei d’ Müglächkeit gha, sech mit de Künstler z’ ungerhaute wo dert hei gschaffet.
1989 Swatch Proteam Swatch het o i däm Jahr wider etlechi taläntierti Athletä ungerstützt, wo d’ Wärt vor Marggä, Innovation u Nonkonformismus verkörperä.
D’ Athletä vom Swatch Proteam si mit gröschter Liideschaft bi ihrem Sport u hei maassgäblechä Iifluss i ihrer jewiligä Disziplin.
Mar-30 Swatch Girls Pro France 2012, Hossegor-Seignosse, Frankriich SWATCH RISK A DARE A däm Surf-Aalass het Swatch d’ Chrono Plastic u d’ Sports Collection vorgsteut, wo vo mehrernä Swatch-Proteam-Athletä si gschtautet woordä, so unger angerem vor Amerikanerä Courtney Conlogue, dr hüürigä Swatch-Girls-Pro-Gwinnerä, u vor Französin Pauline Ado.
Swatch Girls Pro China 2012, Insu Hainan, China D’ Kelia Moniz us Hawaii het sech a däm letschtä Ustragigsort vor Profi-Meischterschaft im Froue-Surf chönnä gägä ihri Gägnerinnä düresetze u isch zur Wäutmeischterä vo ihrer Disziplin kürt wordä.
Vor dr spektakulärä Kulissä vor Insu Hainan hei sech über 120 Journalischte us Asie u dr ganze Wäut versammlet.
Dert heisi zuäsätzlech d’ Müglechkeit gha, di nöischte Swatch-Kollektionä z entdeckä.
Swatch Skiers Cup, Valle Nevado, Chile I däm Freeskier-Duell si säch d’ Teams us Amerika und Europa uf dä extreemschtä Skipischtä vo dä chilenischä Andä gägenüber gstange.
Agfüehrt vom Swatch-Proteam-Athlet Cody Townsend, het ds amerikanischä Team dr europääisch Tituverteidiger ungerem Teamleader u Swatch-Proteam-Athlet Sverre Liliequist bezwungä.
Witeri Sportaaläss– Scho ds zähtä Jahr nachänang isch Swatch 2012 Titusponsor vor FIVB Beach Volleyball Swatch World Tour gsi.
Ds Turnier het acht Grand Slams umfasst und isch ds erschte Mau sit 2008 wider uf Berlin zrüggcho.
Di jungä Swatch-Proteam-Athletä Talita Antunes da Rocha u Maria Elisa Antonelli us Brasiliä hei sech dr dritt Platz im Gsamtklassemänt erkämpft.
– Über 25000 Personä si ar 20 Usgaab vom Swatch Free4Style im schwizerischä Estavayer-le-Lac aawäsend gsi.
Zu dä Teilnähmer hei o dr Schwizer FMX-Fahrer u Swatch-Proteam-Athlet Mat Rebeaud u si neuseeländisch Teamkolleg Levi Sherwood ghört.
– Swatch het sech im letschte Jahr nomau für d’ Red Bull X-Fighters World Tour engagiert.
Dr Levi Sherwood vom Swatch Proteam het mitemnä Siig bim Saisonfinau z’ Sydney chönnä dr Titu vom beschtä Freestyle-Motocross-Rider 2012 eroberä.
– O im internationale Freeride isch Swatch aus Titusponsor vor Swatch Freeride World Tour aktiv gsi.
2012 isch dr Event usbout wordä, und Ustragigsortä wi Revelstoke( Kanada) und Courmayeur( Italie) si drzue cho.
Aus Erwiterig vo dä scho vorhär bestehendä Ettapä in Chamonix( Frankriich), Røldal( Norwegä), Fieberbrunn( Öschtriich) und Verbier( Schwiz).
Wärbig D’ Iifüehrig vor New Gent Lacquered isch vorä Kampagne begleitet wordä, wosäch ganz uf ds Produktdesign und uf ds Farbspiu vodä Modäu het konzentriert.
Di nöiiä Modäu si o dür ds Retailkonzept Ice Dunes treit worde:
Vom Times Square über d’ Champs-Elysées u ds nöiiä Swatch Art Peace Hotel in Schanghai bis zu dä nöiiä Swatch-Megastores in St. Petersburg, Hongkong und Djedda erstrahlä d’ Swatch-Stores i chräftigä Farbä.
D’ Kollektion Chrono Plastic, wo mit-ärä bautä Ladig Energie u Jugendlächkeit isch lanciert wordä, het ä actiongladni Kampagne begleitet.
I derä si Athletä vom Swatch Proteam über Wäuä und über Düünä gumpet.
Swatch Online Ds Videoportau SwatchTV, wo iz i 18 Sprache verfüegbar isch, hetmä id Swatch-Websitä swatch.com integriert.
Swatch Club Im Früehlig 2012 hei 130 Swatch-Club-Mitglider am Event Gold & Pioneer z’ Gänf teilgno.
Ungerem Motto Time Lapse hei si chönnä ds CERN, d’ Cité du Temps u di Vereinten Nationen bsuechä.
Ds nöiie Modäu Open’ It ir Kollektion New Gent Lacquered, wo exklusiv für d’ Swatch-Club-Mitglider entworfe isch wordä, git dürnes Fänschter wo usgseht wines Schlüssuloch, dr Blick frei uf ds drunger ligendä Uhrwärch.
D’ Uhr wird mitemnä persönlechä Code gliferet wo ufe Schlüssu druckt isch.
Mit däm Code chamä sitem Septämber 2012 sini Mitglidschaft online ernöiierä oder bestätige.
Füre Zuegang zum Swatch Club z’ optimiere isch äxtra e Online-Schnittsteu iigrichtet wordä.
Diä Schnittsteu isch ab iz komplett ir Homepage swatch.com integriert u i sächs Sprache verfüegbar.
D’ Online-Amäudig isch nöi dütläch eifacher, u dä Swatch-Fans wärde nöii, exklusivi Funktionalitäte botte.
Am X-Mas-Event z’ Madrid hei d’ Mitglider vom Swatch Club d’ Wiehnachtsspezialitäte nach spanischer Art chönne entdeckä.
Für dä Aalass isch äxtra e Special Edition irä limitiertä Aazau Exemplar produziert wordä.
Ufem Platz Puerta del Sol heisi gmeinsam chönne dr traditionell Countdown bis zum nöiiä Jahr fiirä.
– Bärndütsch www.tourbillon.com Emotionali Momänte mit Tourbillon Ds Haute-Horlogerie-Vertribsnetz vo dr Swatch Group biätet d’ Kreationä vo dä Marggä Breguet, Blancpain, Glashütte Original, Jaquet Droz, Léon Hatot u Omega sowiä d’ Uhrä Tiffany & Co. und d’ Usnahmemodäu vo Swatch a.
2012 hets di bewährti Strategii fortgsetzt, i luxuriöser Umgäbig userläseni Produkt unä exzellänte Service z’ bietä.
Im Mittupunkt stöh d’ Wärte vo de Haute-Horlogerie-Zytmässer, wo ds Tourbillon-Universum biudä.
Mit 22 Boutique uf drü Kontinänte het Tourbillon 2012 ä Zuenahm im zwöisteuigä Bereich erziut.
D’ Höhepünkt vo däm usgezeichnätä Gschäftsjahr si d’ Iiweiigä vo drü nöiie Niderlassige u d’ Nöigstautig vo es paarnä Gschäft gsi.
Ds Tourbillon-Vertribsnetz het sini Expansion in Nordamerika mit nöiiä Verchoufspünkt z’ San Francisco, z’ Short Hills u z’ Chicago verstercht u verfüegt somit per Ändi Jahr idä Vereinigte Staate über sibe Boutique.
D’ Tourbillon-Gschäft nutzä ds Image vo ihrnä Marggä u bringe mit ihrem Design ihri Quintessänz zum Usdruck.
Ds sorgfäutig studiärtä u sinnvouä Mitänang vo dä Marggä unger eim Dach biätet dr üsserscht aaspruchsvouä Chundschaft d’ Müglächkeit, z’ Wäse vo dä Marggä säuber z’ erfassä u harmonisch vo eirä zur angärä z’ wächslä.
Drvo abgseh, isch d’ Tourbillon-Adrässe z’ Nizza inä Omega-Monomarggeboutique umgwandlet wordä.
I änger Zämänarbeit mit dä Marggä het Tourbillon 2012 ä intensivi PR-Tätigkeit i Form vo exklusiivä Events entfautet, wo dä iigladnä Gescht Glägäheit botte hei, d’ Atmosphärä vo dä Boutique z’ entdeckä u im Kreis vo Uhräfründä es emotionaus Tourbillon-Erläbnis z’ gniässä.
Ds internationalä Wirtschaftsforum z’ St. Petersburg het dr Rahmä vorä exklusiivä Präsentation vo verschidne Breguet-Kreatioonä biudet.
D’ Moskouer Tourbillon-Boutique het zur Eröffnig vo dä Olympischä Spiiu vo London ä viiubeachtetä Aalass zu Eehrä vom russische Team organisiert, wo di olympischi Kollektion Omega Seamaster Aqua Terra« London 2012» vorgsteut isch wordä.
Z’ Lugano, z’ Gänf, z’ Porto Cervo u z’ Amsterdam het mä i Ateliers für Emailmalerei di emblemaateschi Kunscht vom Savoir-faire vom Jaquet Droz chönnä lehrä kennä.
Bi dä Vorprömieerä vom nöiischtä James-Bond-Fium Skyfall hei Veraastautigä ir Schwiz, z’ Russland u ir Tourbillon-Boutique z’ Baden-Baden statt gfungä.
Zum Aalass vo Breakfast at Tiffany’ s– intiimi Ougäblickä ir Form vo Brunchs im chliinä Kreis– hei d’ Produkt vo Tiffany & Co. z’ Lausanne, z’ Moskau u z’ St. Petersburg chönnä zur Gäutig bracht wärdä.
Vor dr Boutique z’ St. Moritz het Tourbillon ä Iis-Bar iigrichtet, wo während dr ganzä Wintersaison ä beliiebtä, luxuriöösä Träffpunkt isch gsi.
– Bärndütsch Elektronischi Sischtem 2000 CYBER COMMANDER EM Microelectronic www.emmicroelectronic.com EM Microelectronic het ihrä Umsatz 2012 liecht chönnä steigerä.
Dr immerno chräftig Schwiizer Frankä u di aahautendi wäutwiiti Wirtschaftskriisä hei d’ Choufchraft gschwecht.
Ds Ungernäme het drum ihri Massnahmä für d’ Choschtäkontrouä und -sänkig witergfüehrt, zum Bispiiu mit dr Umsteuig vo Goud- uf Chupferdraht bi etlechä EM-Microelectronic-Ghüüs.
Dank loufendä Entwickligsaktivitäätä hei dütläch meh Produkt chönnä freigäh wärde, was zurä Konsolidierig, ja sogar zurä Verbesserig vom Ertragswachstum füehrt.
Fürä Gwinn z’ steigerä, het säch d’ Produktionsstrategie uf Erzügniss mitere höcherä Wärtschöpfig konzentriert, wo am Chund ussergwöhnlechi Funktioone u exklusiivi Merkmau biietä.
Gliichziitig si im Fertigungsprozäss technologischi Aapassige plaanet wordä.
Innerhaub vo ihrnä internationau aagsidletä Design Center het EM Microelectronic erschti Schritt iigleitet, wo ds Entwurfsverfahre im Hiblick ufänä agiilerä u effiziänterä Produktenwickligszyklus straffä.
Ir zwöitä Jahreshäufti het ds Prozässentwickligsteam dr nöi 0,18µm-Schwachstrom- u -Niederspannigs-Flashprozäss chönnä freigäh.
Uhrä-Mikrocontroller u nöii RFID-Schautkreisä wärde aus erschti Produkt vo derä Technologie chönnä profitiierä.
Für d’ Marggä vor Swatch Group het EM Microelectronic nöii Schautkreissätz entwicklet, wonä tempäratuurunabhängigi Präzision vo Quarzuhrä sicherschteuä.
Wiiter si nöii Mikrocontroller mit integriiertä LCD-Triber für Analog/ Digitau- oder Digitauuhrä freigäh, u mit em fortschrittlechä 0,18µm-Flashprozäss härgsteut wordä.
Ä Mikrocontroller für Chronometeruhrä wird 2013 mitem gliiche Prozäss produziert.
Ds Segmänt vodä Display- u Touchmodul het mit dä flexiblä LCD-Produkt us Kunschtstoff äs viuversprächends Wachstum verzeichnet, was beträchtlech zu sim Ertrag het biitreit.
Für Uhrä( i 20 Farbä für d’ Swatch Touch) u smartcards wärde Millioonä vo KunschstoffLCD-Moduls härgsteut.
Loufend wärde nöii Marktsegmänt erschlosse u erwitereti kapazitiivi u taktiili Funktioonä entwicklet.
Im Gschäftsfäud vodä Drahtlos- u Sensorprodukt( Wireless & Sensing) het EM Microelectronic dr EM9301 lanciert, ihrä Controller wo für Bluetooth® smart freigäh isch wordä.
Dä isch ufänä extrem stromsparendi, drahtloosi Sensorapplikation und Awändige im Bereich vor Färnbedienig und -überwachig abgstimmt.
Er cha mit de verschidnigschtä gängigä Eizäu-Batteriie oder Energiesammler wi Solarzäuä oder piezoelekrtischä Elemänt aatribe wärdä.
EM Microelectronic isch ar Verleihig vodä EDN China Innovation Awards 2012 für dä Controller mitem« Best Product Award» ir Kategorie« Communications & Networking IC» uszeichnet wordä.
Im RFID-Segmänt het EM Microelectronic im Brichtsjahr dr EM4124 frei gäh, di nöii Generation vo EPC-Schautkreisä für Applikationä im Handu, ir Logistik und ir Beschaffig.
GS1® EPCglobal® het ar EM Microelectronic für das Produkt ihres Software-Güätezeichä verleiht.
EPCglobal, wo zur gmeinnützige Organisation für Standards zur Verbesserig vor Wärtschöpfigschötti GS1 ghört, sträbt dert Vorträfflechkeit ah u het zu däm Zwäck dr Electronic Product Code™( EPC) iigfüehrt.
Batterielosi integrierti Schautkreisä zur elektronischä Fahrzügerkennig( Electronic Vehicle Recognition), wo häufä, Fahrzüg z’ identifiziierä u Gebührä zur Strassenutzig z’ erhäbe, wärde inerä immer grösserä Stückzaau härgsteut u chöme zum erschte Mau z’ Brasilie zum Iisatz.
Im starch umkämpfte asiatischä smartcard-Markt het EM Microelectronic miterä grossä Mehrheit vodä Chundä erfougriich chönnä operiierä, das trotz höchem Priisdruck u dr Tatsach, dass d’ Priisä au vier Mönet nöii verhandlet wärde.
Ds Entwickligsteam het drü nöii Produkt frei gäh.
Im smartcard-Segmänt isch aus Marktnöiheit di erschti komplett duali ISO15693/14443 smartcard für viusiitegi Aawändige lanciert wordä, womä drmit Applikatioonä fürä öffentläch Verchehr( proximity) u Zuegangskontrouä im Freiziitberich( vicinity) cha überbrückä.
Im Segmänt vo dä Bewegigs- u dä optischä Sensoorä( Motion & Optical Sensing) si di integriiertä Schautkreisä( Bewegig, Druck), wo vo EM Microelectronic si produziiert wordä, i grossä Mänginä uf wichtigä Chundäplattformä, bsungers em Handy, iigsetzt wordä.
Es bedütends Mängewachstum het 2012 o Sensor-IC für optischi Funkmüüs verzeichnet.
Im Beriich vo dä Mikrocontroller het EM Microelectronic chönnä ä Schlüssutechnologie( Hochleischtigsumformer mit Mikrocontroller) fürnä nöii Generation vo Solarladegrät liferä, wo uf Konsumänteplattformä zum Iisatz chömä( Solar-Handys, ufladbaari Belüchtig).
EM Microelectronic het 2012 a drü wichtigä Fachmässä teilgnoh:
Ar Electronica z’ Münchä, ar Cartes z’ Paris u ar Sensor Expo z’ Chicago.
– Bärndütsch D’ Swatch Group i dr Welt Schwiizer Markt Ufem Schwiizer Markt het säch dr Multimarggäverchouf vor Swatch Group im Jahr 2012 über d’ Tourbillon-Boutiquä, überä Hour Passion Store z’ Gänf am Flughafe u über d’ Verchoufspünkt usdr Partnerschaft mit Manor gsteigeret.
Ou d’ Marggä si i däm Jahr einisch meh sehr aktiv gsi.
Breguet het d’ Reine de Naples miterä Wanderussteuig gfiiret, wo ir Cité du Temps z’ Gänf iigweiht, u z’ Züri aus letschti Station beändet isch wordä;
zudäm het d’ Marggä i ihrer Boutique z’ Gänf am Abraham-Louis Breguet ä Retrospektiivä ungerem Titu« Horloger de la Marine Royale» gwidmed.
Im Beriich vor klassischä Musig het Breguet ds Lucerne Festival u dr Concours de Genève ungerstützt.
Für ds Breguet-Museum si z’ Gänf, arä Auktion vo Christie’s, zwo auti Breguet-Uhrä ersteigeret wordä.
Blancpain het dank dä Tourischtä us China es Rekordjahr erziiut;
zudäm het d’ Marggä im Chinagartä z’ Züri di erschti Uhr vor Wäut mitemnä traditioneuä chinesischä Kaländer vorgsteut.
Glashütte Original het mit ihrerä Kollektion Pano viu Erfoug gha;
D’ Marggä isch Partnerin vom Filmfestival Zürich wordä u het im Rahmä vor Marmite Youngster 2013 jungi Chochtalänt ungerstützt.
Jaquet Droz het ihri Veraastautigä i dä Uhrägschäft witergfüehrt, het d’ Einzuhändler iigladä, ihres riichä Erb bimenä Bsuech i dä Wärchstett u a dr Ussteuig Automates & Merveilles z’ entdeckä, u het das Jahr mitemnä Rekordergäbnis abgschlossä.
D’ Uhrä Tiffany & Co. genauso wi d’ Uhrä- u Schmuckprodukt vo Léon Hatot si i däm Jahr einisch meh sehr erfougriich gsi.
Dr Bob-Wäutcöp z’ St. Moritz u d’ Golf European Masters z’ Crans-Montana hei für Omega di sportlechä Highlights biudet;
witer het d’ Marggä 29 Vorpremierä vom nöischtä James-Bond-Fium organisiert.
Longines het ihri Position dür Partnerschaftä im Sport verstercht, öppä mitem CSIO Schweiz z’ St. Gaue u dä Alpinski-Wäutcöps z’ Adubode u z’ Wänge;
ihrä 180 Geburtstag het d’ Marggä z’ Saint-Imier( BE) zämä mit 180 Gescht gfiiret.
Rado het d’ Rado D-Star 200 u d’ Rado HyperChrome lanciert.
D’ Marggä het d’ Katrine Korfmann für ihres Fotoprojekt« Count for Nothing» mitm Rado Star Prize Switzerland uszeichnet;
zuäsätzlech het si im Rahmä vom Design Preis Schweiz mit dr ernöitä Teilnahm am Designer’ s Saturday ihri Beziehigä zur Wäut vor Produktgstautig ungerstrichä.
D’ Kollektionä wo vo Union Glashütte a dr Baselworld si vorgsteut wordä, si uf läbhafts Inträssä gstossä.
Tissot isch nomau grösser wordä, het ihres Image verbesseret u d’ Presänz a strategischä Standortä verstercht.
Wäg dr Partnerschaft mit dr Jungfraubahn het d’ Marggä ufem Jungfraujoch di höchscht glägni Boutique vor Wäut eröffnet.
Idäm dass Balmain ihri Marktposition het gfeschtiget u nöii Ziuchundä het aagsprochä, het si es erfröilechs Ergäbnis erreicht;
aus nöii internationali Botschafterin stercht d’ Miss Schweiz 2006, d’ Christa Rigozzi, ds Image vor Marggä aus Schwiizer Qualitätsuhr für d’ Dame.
Certina het ihrä Absatz vorauem im Tourismussektor witer gsteigeret.
Di 2012 Exemplar vom Chronograph DS Podium GMT, wo im Rennstau vom Sauber-F1-Team z’ Hinwil( ZH) ir Aawäseheit vom Peter Sauber und em Formel-1-Pilot Sergio Pérez isch lanciert wordä, si schnäu usverchouft gsi.
Mido het dank chräftigem Wachstum und erä verschterchtä Visibilität es Rekordjahr realisiert.
Hamilton het z’ Interlake( BE) ihri erschti Boutique uf Schwiizer Bodä eröffnet u het acht schwiizer Pilotä zurä Kunschtflugschuälig iiglade;
si si drbii vom grossä Kunschtpilot u Hamilton-Botschafter Nicolas Ivanoff beratä wordä.
ck watch & jewelry isch witer gwachsä, das vorauem dank dä Uhrä ck agile und ck equal wi o dank dä Schmuckmodäu ck spellbound und ck born.
Swatch het d’ Kollektion Sports aalässlech vo dr Swatch Freeride World Tour z’ Verbier lanciert, mit drbii d’ Swatch-Proteam-Athleetä, wo bestimmti Modäu hei ungerschribe.
Aus Sponsorin vor Artyou Basel het d’ Marggä bi derä Glägeheit ihri Kollektion Tattoo präsentiert, wo zämä mitem Tätowiierigskünschtler Tin-Tin isch kreiiert wordä.
Flik Flak het ihrä 25 Geburtstag gfiiret u het ä Websitä fürä Online-Verchouf lanciert.
– Bärndütsch Swatch Group USA Das sämtlichi Marggä i däm Jahr so enorm si gwachsä, isch vorauem uf die bedütendi Uswitig vom Einzuhandu zrüggzfüehre womä het umgsetzt, für uf di groossi Nachfrag nach Schwiizer Qualitätsuhrä z’ reagierä.
Di wichtigschtä Faktore für di dünamischi Entwicklig vom Netz vo dä Omega-Monomarggä und de Tourbillon-Boutique si vorauem di erhöhti Ufmerksamkeit u attraktiveri Partnerschaftä vo de Marggä gsi.
Breguet het ihres kulturellä Engagement mit dr Carnegi Hall nomau verstercht, mit dr Konstruktion vorä ussergwöhndlächä Tourbillon-Wanduhr für d’ Lobby u fungiert jitz aus« Exclusive Timepiece» vo däm historischä Konzärthuus.
Ds Erb vor Marggä isch arä Ussteuig im Intrepid Museum in New York im Rampäliecht gstangä, unger Angerem mit zäh Vintage-Uhrä wo i dä USA zum erschte Mau si usgsteut wordä.
Blancpain het e Uhr präsentiert, wo aus ersti vor Wäut ä traditionellä chinesischä Kaländer mit dr gregorianischä Zitaazeig kombiniert.
Das Modäu isch es Sümbou für d’ Wärtschetzig zu derä uurautä Kultur u ghört zu dä raffiniertischtä uhrmacherischä Komplikationä.
Glashütte Original het d’ Grande Cosmopolite Tourbillon lanciert, ihri bis hüt kompliziertischti Uhr.
D’ Bsuächer vom Griffith-Observatorium z’ Los Angeles u vom New Yorker Explorer’ s Club hei diä Wäutnöiheit für Reisendi rund umä Globus chönnä bewunderä.
Jaquet Droz het ä ziletä Events dürägfüehrt, wo d’ Emailmalerei isch im Mittupunkt gstangä, so dass d’ Gescht diä kunschthandwärklechä Fähigkeite hei chönnä entdeckä, wo für d’ Härsteuig vo denä exquisitä Modäu gforderet wärde.
Omega het ihri Visibilität mit 27 nöiiä Standortä verstercht, het ihräs eigetä Eigehandusnetz um vier zuesätzleche Boutique erwiteret u isch i ihrer Rouä aus offizielli Zitnähmerin vom 39 Ryder Cup u aus Houptpartnerin vom PGA of America usägschtochä.
2012 isch für Tourbillon, was ds Wachstum aageit, es Rekordjahr gsi.
Mit dr Eröffnig vo drü zuäsätzlechä Boutique i sim Schlüssumark
SWATCH LUCKY SHADOW www.rado.com D’ Magie vu da Materialia Trends Meisterig vu da Werkstoff Bi Rado stöhnt d’ Materialia sit je im Mittelpunkt.
Die Positionierig isch 2012 mit da Lancierig vu da neua Kollektion HyperChrome, wo bida Modell verschiedeni widerstandsfähigi Werkstoff Verwendig findet, wirkigsvoll verstärkt worda.
Dazua khöret die vu Rado erstmols vor 25 Johr igsetzti Hightech-Keramik sowie Ceramos™, an Exklusivität vum Huus.
Sie het Rado de Status vunere innovativa, am Design orientierta Uhramarka, die in ihra Produkt meisterhaft Hightech-Werkstoff z’ nutza verstoht, gsicheret.
Evolution vum Design I da Vergangaheit isch s’ charakteristischa Design vu da Rado-Produkt witgehend vu da verwendeta Materialia und dera Herstell- und Bearbeitigstechnologie bestimmt worda.
Sep Design het sich im Lauf vu da technischa Fortschritt, weli dank dr Entschlossaheit vum Rado-Designerteam in Zämmanarbeit mit da technischa Experta vu da Marka erzielt worda sind, veränderet.
Idem die klara, grafischa Linia und Oberflächene bipalta worda sind, wie sie d’ Kernkundschaft vu Rado begeisteret, het Rado das Johr as neus Publikum mit no schnittigere und stromlinieförmiga Uhra wie d’ Modell Rado HyperChrome und Rado D-Star 200 eroberet.
Interessanterwis bestoht jedes vu dene neua Produkt us unterschiedlicha Materialia, dera Kombination a no grösseri Herusforderig darstellt.
A perfekti Mischig vu Tradition und Moderni Die neua Kollektiona ebaso wie die traditionella Bestseller vu da Marka– wie d’ Rado Centrix, Integral und Sintra– hent Rado erlaubt, vu Erfolg zu Erfolg z’ schrite.
De verstärkti Isatz vu Automatikwerk und d’ permanenti Usgwogaheit zwüscha Herra- und Damamodell in sämtlicha Uhralinia vu da Rado-Kollektion hent ebefalls zur Uswitig vum Kundakreis bitreit.
Rado het zuedem Monomarka-Boutique in einiga vu da meistfrequentierta Ikaufsmeilene vu da Welt, insbesondere i da brüehmta Wangfujing-Stross in Peking, eröffnet.
Weltwit verfüegt Rado per Endi 2012 über 74 eigeni Gschäft.
Neui Website Rado het im Oktober a neui Internet-Site, die mit Smartphones und Tablets kompatibel isch lanciert und die ganzi neui Kollektion inere einzigartiga grafischa Ufmachig präsentiert.
Zu dera neua Website khört usserdem a Mikro-Site mit de neua Kollektion HyperChrome.
Kreation Fürd Witerentwicklig vum Design, die bi Rado mitm Isatz vu Hightech-Werkstoff vu da Spitzatechnologie verbunde isch, isch 2012 as bedütends Johr mit mehrere faszinierende Neukreatione gsi.
Kollektion Rado HyperChrome Die neusti vu Rado konzipierti Linia het ihri Wurzla ida Edelstahl-Kollektion Golden Horse usm Gründigsjohr vu da Marka.
Die vu ihra inspirierti Kollektion HyperChrome isch prägt vu da Hightech-Materialia, die zum Markazeicha vum Uhrahuus worda sind.
D’ Modell us Hightech-Keramik, Ceramos™ und ghärtetem Edelstahl stöhnt mit Quarz- oder mechanischa Uhrwerk zur Verfüegig, und zwar wie alli Rado-Uhrelinia imene ideala Glichgwicht vu Dama- und Herrauhra.
1996 D’ Stars vu da Kollektion sind die beida Chronographa, die mitm vu Rado entwicklete «Monobloc»-Ghüüs us schwarzer und wisser Hightech-Keramik im XXL-Format usgstattet sind.
Sep Ghüüs wird ohni Stahlkern im Spritzgussverfahra us eim Stuck hergstellt.
S’ Verfahra isch erstmols 2011 bi da Rado True Thinline igfüehrt worda.
Um grösseri Ghüüs produziera z’ könna, het d’ Marka das Keramik-Spritzgussverfahra mit Hilfe vunere revolutionära Technologie fürd Herstellig vu Präzisionsgussforma witerentwicklet.
R-One Au d’ Rado R-One het 2012 mit ihrem spektakulära Design und dr gekonnta Verarbeitig vu da Werkstoff grosses Ufsehe erregt.
De futuristischi Chronograph us Hightech-Keramik isch inere uf nur 300 Exemplar limitierta Uflag präsentiert worda.
D’ R-One basiert ufm Konzept vu da traditionella, schwarza und rechteckiga Rado-Uhra vu da ersta Generation, isch jedoch im Design abgrundeter, mit sanftera Forma, stromliniaförmiger und allgemein moderner worda.
Die neonblau strahlenda Ilagene verleihet dera Kollektion as neus Gsicht, wobi glichzitig dr legendäri genetischi Code vu da Marka erhalta blibt.
21/30 SWATCH Präsenz LIGHTING FLASH Tennis im Blickpunkt 2012 het Rado de Akzent vor allem uf ihri Rückkehr id Welt vum Tennis gsetzt.
D’ Marka het denn au bi zahlricha internationala Turnier als offizielli Zitnehmerin fungiert.
Erwähnt sind s’ Rakuten Japan Open in Tokio, s’ Erste Bank Open Vienna, dr Bank of Moscow Kremlin Cup, s’ Malaysian Open und d’ Mubadala World Tennis Championship.
Präsent isch Rado mit da Corner-Uhra, uf da VIP-Sitz, ida Empfangszona und bi da stets beliebta Smash Corners ida Farba vu da Marka gsi.
Weltwiti Sponsoringverträg für Tennisprogramm uf internationala TV-Sender wie CNN hent d’ Präsenz vu da Marka ada Turnier unterstützt.
Rado-Botschafter De Tennis-Champion Andy Murray het als neusta internationala Rado-Botschafter d’ Beziehig vu da Marka zum Tennis gförderet.
D’ Weltnummer 3 vu da ATP World Tour het 2012 mitm Sieg bi da Olympischa Spiel in London 2012 und am ersta Pris vum US Open im September, wo ihn definitiv zum globala Megastar beförderet het, as spektakulärs Johr erlebt.
Für d’ UhraMarka Rado, die de Tennisspieler sit Mai 2012 zu ihre Botschafter zählt, isch es a höchst erfreulichi Neuigkeit gsi, zumol d’ Marka no drü witeri Johr mit sina Dienst rechna dörf.
Zum Andy isch im Brichtsjohr, als neui Rado-Botschafterin vum Tennis, die Dütschi Julia Görges, en kommenda junga Star gstossa;
d’ Bekanntgab het im Oktober anlässlich vum sensationella Event« Tennis in the Dark» in Berlin stattgfunda.
Dr Bollywood-Held Hrithik Roshan isch de Star vunera spannenda neua Print- und Werbe-TV-Kampagna zur Förderig vu da Marka gsi.
En Kurzfilm zeigt ihn bim Testa vu da Kratzfestigkeit vu da neua Rado HyperChrome, während er zur Hochzitsfiir vumene Fründ rennt.
D’ Filmufnahma hent im Oktober in Jaipur stattgfunda und träget zweifellos dazua bi, de Status vu Rado als eini vu da füehrenda Uhramarka in India z’ zementiera.
2012 het sich d’ Lisa Ray, Schauspielerin und Topmodel, ada Lancierig vu da Rado True Thinline in India beteiligt.
Sie het ihri Bekanntheit in Bollywood, ihra Charme und ihri natürlichi Eleganz gekonnt fürd Marka igsetzt.
D’ Regisseurin, Schauspielerin und Drehbuechautorin Renata Litvinova, an Ikona vum russischa Stil, isch im Brichtsjohr im Dienst vu da Marka geradezu allgegawärtig gsi.
Ihra prämierta neua Film het mehreri Rado-Modell in Szena gsetzt, und sie het mit ihra glamourösa Uftritt an allna wichtiga Filmfestivals glänzt.
Fashion- und Filmjournalista sind ihra bi all dena Verastaltiga gfolgt.
Sie isch denn au ida grossa Modemagazin vu Russland und in zahlricha TV-Sendiga z’ bewundera gsi.
Rado HyperChrome– d’ Uhr vumene Champion Unter de zahlricha regionala und lokala Verastaltiga, die zur Unterstützig vu da neua Kollektion Rado HyperChrome duregfüehrt worda sind, het die wichtigst und faszinierendst Afang Oktober in Shanghai im Science and Technology Museum stattgfunda.
De Ehragast Andy Murray het döt de Präsident vu da Marka, Matthias Breschan, und d’ Journalista zunera spektakulära Präsentation vu dera neusta Linia vu Rado-Uhra troffa.
D’ Gäst sind ide Gnuss vunera atemberaubenda Lasershow cho, gfolgt vumene Interview mitm Andy Murray.
Mehreri grossi TV-Kanäl vu China sowie d’ Print- und Online-Media vu ganz Asia hent über die Verastaltig brichtet.
Design vu da Zuekunft S’ Design stoht sit viela Johra im Fokus vu Rado.
2012 het d’ Marka ihres Engagement zur Förderig vu no unbekannta Designer furtgsetzt, idem sie ihna erneut a Plattform für ihri Arbeit und an Absatzmarkt für ihri Projekt bota het.
D’ Präsenz vu Rado ada wichtigsta Aläss im Bereich vu da Produktgstaltig– drunter bi da Paris Design Week und da Vienna Design Week sowie d’ Lancierig vu da neusta Usgab vum Rado Star Prize– unterstricht die engi Beziehig vu da Marka zu dem Thema.
World Mind Games Rado isch 2012 erneut als offizielli Zitnehmerin bi da SportAccord World Mind Games in Peking dabi gsi.
Die Multisportverastaltig entspricht da essentiella Wert vu Rado wie Engagement sowie Entschlosseheit und fiiret die usserordentlicha intellektuella Fähigkeita vu da Teilnehmer, unter dena sich die grossa Meister vu da Brettspiel Go, europäischs und chinesischs Schach sowie vu da Kartaspiel Bridge und Dama befindet.
Rado het bereits 2011 die offizielli Zitmessig vu da Wettkämpf betreut kha.
– Bündnerdütsch Rubattel et Weyermann S’ Brichtsjohr isch bi Rubattel et Weyermann erneut vu starkem Wachstum und dr Lancierig vu neua wichtiga Produktlinia prägt gsi.
Zuedem sind d’ Asträngiga fürd Optimierig vum Produktionsapparat in Synergie mit dem vu MOM Le Prélet witer verstärkt worda.
Im Verein mitere wirksama Verbesserig vu da logistischa Abläuf in bestimmta Werkstätt hent die getätigta Investitiona dazue bitreit, d’ Produktivität z’ steigera und das vu de Swatch-Group-Markene gwünschta Volume z’ liefera.
De Mitarbeiterschuelig– sit eh und je en wichtiga Pfiler vu da Unternehmenskultur vum Zifferblatthersteller– isch au 2012 grossi Ufmerksamkeit gschenkt worda.
Zuesätzlichs Know-how isch igfüehrt worda, vor allem in Bezug uf d’ Fertigstellig und Montage vu Breguet-Prestigeuhra wie dr Hora Mundi oder am Heritage-Chronograph.
Im Zämmahang mit dena Spezialisieriga het s’ Forschigs- und Entwickligsteam vu Rubattel et Weyermann uf dr konstanta Suechi nach neua Verfahra und Materialia wiederum sehr eng mit andera Unternehma vu da Swatch Group zämma garbeitet.
Dank dera Bündelig vu da Kompetenza het s’ Unternehma an unverzichtbara Bitrag zur Kreation und Innovation vu sinera Kundschaft könna leista.
– Bündnerdütsch Swatch Group Immobilia Vermietigssektor www.swatchimmo.ch De Vermietigssektor vu da Swatch Group Immobilia het im Brichtsjohr regi Aktivitäta ida Bewirtschaftig vum umfangricha Immobiliapark mit meh als 5100 Miet- und Pachtverträg, vor allem ida Kantön Bern, Jura, Neuaburg, Solothurn und Waadt verzeichnet.
Noch da strategischa Neuusrichtig, die konzernfremdi Mandat usschliesst, het s’ Unternehma 2012 erfolgrich as neus IT-System igfüehrt, das optimal uf die stetig stigendi Kundaaforderiga usgrichtet isch.
S’ Unternehma bewirtschaftet hüt d’ Immobilia vu da Swatch Group Pensionskassa und da Fondation d’ Ebauches SA sowia jeni vu witera patronala Stiftiga und verschiedena Konzerngsellschafta.
D’ aktivi Immobiliabetreuig het im Brichtsjohr d’ engi Begleitig vu Instandstelligs- und Sanierigsarbeita sowia Maklerufträg, wo dr Vermietigssektor vu da Swatch Group Immobilia für sini Uftraggeber erfolgrich abgwicklet het, umfasst.
S’ Unternehma wird sina Kunda au witerhi in Immobiliafroga berota und bi dr Umsetzig vu söriga Gschäft begleita.
Industrie- und Retailsektor De Industrie- und Retailsektor vu da Swatch Group Immobilia isch 2012 vu anhaltenda Aktivitäta prägt gsi, sowohl ida Schwiz wie au bi da Tochtergsellschafta im Usland.
De Immobiliabestand isch witer modernisiert und saniert sowia d’ Infrastruktur optimiert worda, namentlich bi Longines in Saint-Imier( BE), Rado in Lengnau( BE), Swatch Group Assembly in Genestrerio( TI), Tissot in Le Locle( NE) sowie am Standort Biel( BE) bi Omega, Swatch Group und Swatch Group Services.
All die Arbeita sind Teil vu da Unternehmenspolitik zur Verbesserig vu da Personasicherheit am Arbeitsplatz sowia vu da Werterhaltig und Sicherig vum Produktionsapparat.
Glichzitig bringet sie de Willa zum Usdruck, de Fabrikationsablauf z’ optimiera und z’ vertikalisiera sowia die technischi Infrastruktur im Hiblick uf a höheri Fertigungsqualität z’ verbessera.
Sie entsprechet de Unternehmensvision vunera nachhaltiga Entwicklig und amena abnehmenda Verbruch vu fossila und elektrischa Energia.
Für ETA isch in Boncourt( JU) es Grossprojekt gstartet worda:
sersta Gebäude mitere Flächi vu 25000m2 wird Afang 2013 in Betrieb gno.
De Industriepark wird mit da ersta vu Swatch Group bauta Photovoltaik-Alag usgrüstet si.
D’ Gebäude ufem Firmagländ vu Energizer in La Chaux-de-Fonds( NE) sind zrugbaut worda.
Uf dem dadurch frei wordena Areal wird en Industriekomplex für Universo und Rubattel et Weyermann entstoh.
D’ Planig vum neua Gebäude für Omega und Swatch in Biel isch bereits inera fortgschrittena Phasa.
Zuedem het d’ Swatch Group Immobilia vu da Swatch Group Pensionskassa de Uftrag erhalta, de Bau vu 96 Wohneinheita in Bern Brünnen z’ koordiniera und z’ leita, die ab Herbst 2013 vermietet werdet.
Usserhalb vu da Schwiz het d’ Swatch Group Immobilia de Usbau und Standortwechsel vu da Swatch Group Italia in Mailand sowie vum Kompetenzzentrum in Schanghai und de Bau vum zuekünftiga Firmasitz vu da Swatch Group Türkei massgeblich unterstützt.
Sie het verschiedeni Filiala und Marka mit Machbarkeits- und innaarchitektonischa Studia berota, het dera Teilnahm ada Baselworld 2012 koordiniert und het d’ Entwicklig sowie de Bau vu ihra zuekünftiga Messeständ gleitet.
Swatch Group Immobilia het drüber hinus aktiv zur Entwicklig und Erneuerig vum witläufiga Retailnetz vu da Swatch Group bitreit:
mit Boutique für Breguet in Abu Dhabi, Peking, Cannes, Shanghai, Mailand, Seoul, Taipeh und Wien, für Blancpain in Schanghai, für Omega in Genf und Wien, für Tourbillon in Chicago, Mexiko-Stadt und Short Hills, für Hour Passion in Berlin, Genf, London und Mailand( Linate und Malpensa) sowia in Paris mitera ersta Boutique im Stadtzentrum und mit Shop-in-shops für verschiedeni Marka ida Manor-Warahüser vu Genf, Lausanne, Lugano und Vevey.
Mit Flächena vu meh als 500m2 und ihra sehr typischa Fassadena werdet die vu Breguet und Blancpain im Xintiandi-Quartier vu Schanghai eröffneta Boutique ida Retailwelt neui Massstäb setza.
– Bündnerdütsch Swatch Group Grossbritannia Im olympischa Johr het sich der Elan vu da Swatch Group Grossbritannia furtgsetzt, und sie het mitera usserordentlicha Leistig glänzt.
Omega het neui Boutique a erstklassiga Standort eröffnet, und der ersti Hour Passion Store isch igweiht worda.
D’ Markene hent d’ Schwerpünkt bi da Uswitig vu ihrem Shop-in-shop-Netz gsetzt, hent ihri Visibilität gsteigeret und ihres Profil gschärft.
Breguet het as fantastischs Gschäftsjohr kha:
D’ Fiir zum 200-Johr-Jubiläum vu da ersta Armbanduhr het d’ Glegaheit bota shistorischa Erbe anlässlich amene privata Dinner de Media vorzstelle.
Blancpain het Gäst zumene mitrissenda Motorsport-Wuchanend bim Lamborghini Blancpain Super Trofeo iglada.
Omega isch bi da Olympischa und da Paralympischa Spiel London 2012 als offizielli Zitnehmerin im Mittelpunkt gstanda.
D’ globali Übertragig vu da Wettkämpf und sgrossa Mediainteresse hent de Marka enorma Ufschwung verleiht.
Sie het Brüehmtheita und VIPs im Omega House empfanga und het de Uftritt vu Markabotschafterina wie da Nicole Kidmann und da britischa Goldmedaillegwünnerin Jessica Ennis gfiiret.
D’ Eleganz vu Longines het bi zahlricha Ritsportverastaltiga brilliert, wie bim Royal Ascot und bi da Royal International Horse Show, bi dena d’ Marka als offizielli Zitnehmerin fungiert het.
Ihres 180-Johr-Jubiläum isch mitemene VIP-Dinner in Brocket Hall gfiiret worda.
I dem für Rado hervorragende Johr het d’ Marka de Andy Murray als Botschafter bekanntgeh könne;
usserdem isch Rado zum Official Watch Partner vu da Aegon Championships im prestigeträchtiga Queens Tennis Club ernannt worda.
Tissot het mit Erfolg ihri E-Commerce-Site lanciert, wos de Kunda erlaubt, Produkt ab jetzt online zbstella.
Die neu Plattform verbessert d’ Markapräsenz in Grossbritannia und ermöglichts a no engeri Bindig zum Zielpublikum zschaffa.
Certina het ihri Präsenz im Einzelhandel erwitere und Hamilton isch mit Men in Black 3 und The Sweeney zum Film zrugkehrt und het sep mit Verastaltiga fürd Einzelhändler und Wettbewerba gfiiret.
ck watch & jewelry het sich uf ihri Einzelhandelsstrategie konzentriert.
Swatch isch ade Strand ganga und het a Surf Shack fürd Lancierig vu da Chrono Plastic gschaffet.
Vieradrissig kultigi Taxis vu London sind für de Event« ipackt» word
Swatch Group Assembly 2012 händ sich d Aggtivitätä vu dr Swatch Group Assembly numal druuf konzentriärt, d Fertigungskapazitätä zugunschtä vu dä Konzärnmarggä z steigerä und au nüüi flexiibli Produggziuusliniä und Produktionsinslä ds entwigglä.
Dangg dr Umwandlig vu dä härkömmlichä Fertigungsstrassä i Inslä mit gstüüretem Fluxus hät d Flexibilität chännä wiitergsteigeret und d Produggziuu merggli usgwiitet wärdä.
D Swatch Group Assembly sezt dorum dr Uusbuu vu dä flexiiblä Zällä fort und cha äsoo ä dä Marggä ä anänand wachsendi Kapazität und nüüi Müglichkeitä zur Verfüägig stellä, vor allem was d Kalibertüpä und d Losgrössänä aagaht.
Mit dä zuäsäzli gschaffänä Rüümlichkeitä cha z Unternähmä usserdem wiiteri Leischtigä bi dr Lagerig und Logistig vu dä Komponäntä zur Verfüägig stellä.
D Arbetsgruppä für Wiiterbildig, wo mä i z Läbä grüäfä hät, zum das starch Wachstum vu dä letschtä bednä Jahr z meisterä, entwigglet und understüzt etz de vilsiitig Iisetzbarkeit beziäigswiis Polyvalänz vu dä Mitarbeiter, was nüüi Müglichkeitä uuftuät.
D Integraziuu vu dr Armbandmondaasch i Inslä-tiim hät drzuä anä erlaubt, nüüi Rüüm für ä besseri Kontrollä für ä Produggziuusflüss z schaffä.
Dangg all denä Massnaamä für z Arbetsumfäld, d Produggziuusprozäss und d Mondaaschwerchzüüg und au für d Mitarbeiter pliibt d Swatch Group Assembly z grööscht Fertigsstelligsundernähmä vu dr Kategorii Uhräproduggt im mittlerä Märtsegmänt.
Diä Polyvalänz wird wiiter verstärcht, well sie z Undernähmä befääiget, gar alli Uhrätüpä z mondiärä -. vu Quarz-. bis zu mechanischä Uhrä und Chronografä mit Hand- oder Automatikuufzug, uuni diä taggtilä T-touch vu Tissot z vergässä -., und zwar mit gnau gliichä Durlaufziitä uuggachtet vu irem Schwierigkeitsgraad.
-. Glarnertütsch
Governance Umwäutschutzpolitik Soziaupolitik Corporate Governance 1997 WAKE UP Umwältpolitik Umwältschutz und Sicherheit Umwältschutz und Sicherheit isch i allnä Bereich üsärär Gruppe än prioritärä Grundsatz, wo tagtäglich vo jedere Mitarbeiteri und jedem Mitarbeiter vo de Gruppe respektiert, gförderet und umgsetzt wird.
Es isch üs allnä es Aliegä, üsärär Umwält Sorg zträge und ihrä ebäso wiä de Sicherheit im Allgemeinä höchschti Beachtig zschänke.
Diä Dimensionä sind en Teil vo de Umwält, Sozial und Governancewärt( Esg), denä miär alli gröschti Bedütig zuewiesed, was au im vorligendä Gschäftsbricht a verschiedene Schtellänä zum Usdruck chunt.
Grundsätzli wärdäd Ressourcä effiziänt und schparsam igsetzt um sicherzschtellä, dass diä Produkt uf nachhaltigi und umwältschonändi Wies härgschtellt und verchauft wärdäd.
Scho i där Planigs- und Entwickligsphasä vo jedäm neuä Produkt wärdäd guet rezykliärbari Materialiä und Hilfsschtoff sowiä au umwältschonändi Produktionsmethodä berücksichtigt.
Zuedäm wärded au Massnahmä für d Minderig vom Enärgieverbruch umgsetzt, ischäs dur Produktionsalagä mit intälligäntäm Enärgiewirtschaftssyschtem oder enärgieoptimiärti und wärmeisoliärti Infraschtrukturä.
Bi dä neuä Betriebsschtätte im Bau– wiä bieschpielswies in Boncourt( Ju) für diä Komponäntäfertigung, in Gränchä( So) für diä neui Zifferblattfabrik oder d Erwietärig vo där Manufaktur Breguet– wärdäd diä modärnschtä Technikä und Baumaterialiä zur Mindärig vo där Öko- und Enärgiebilanz igsetzt.
Als bsundäri Bischpieli chönd bi där neuä Infraschtruktur in Boncourt( Ju) d Rägäwassärrekuperationsalag mit 10. M3 Fassigsvermögä und diä vorgsehni Photovoltaikalag mit 16. Gwh pro Jahr erwähnt wärdä.
Jedes Jahr wärdäd alli betriebsökoligisch relevantä Wärt inärä umfassändä Datäerhebig konsolidiärt.
Diä Datä wärdäd usgwärtät und dienäd zur Mässig vo dä erreichtä Resultat sowiä au als Grundlag für diä wietärä agschtrebtä Ziel.
Diä im Brichtsjahr agschtrebtä Fortschritt üsärär Betriebsökologie gsemär us dä folgändä Kännwärt.
Erzielti Fortschritt Diä agschtrebtä Massnahmä konzäntriäräd sich wiederum uf diä umwältrelevantä Bereich Enärgie, Wassär, Luft und Abfallmanagement.
Wiä i dä Vorjahr händ diä gmässänä Parameter i dä einzälnä Tochtärgsellschaftä unterschiedlichi Wärt erreicht.
Diä Tatsach brueht uf dä sehr unterschiedlichä Tätigkeitsbereich vo dä einzelne Gesellschaftä vo dä Swatch Gruppe.
Dänno isch per Saldo und verglichä mit 2011 fürs Jahr 2012 äs sehr positivs Ergäbnis zverzeichnä.
Das unter dr Berücksichtigung vo beachtlichä Produktionsschteigerigä bi Uhrä und Schmuck, Uhrwärch und Komponäntä sowiä au vom usbautä Verchaufs- und Retailnetz.
Da no ä paar Bischpieli und diä erzieltä Fortschritt:
Wärmeverbruch pro Nutzflächi( Kwh / m2) Dr Enärgieverbruch us Heizöl, Erdgas und Fernwärmi pro Nutzflächi isch im Brichtsjahr wieter um 1,2 % gsunkä, trotz massivär Schteigerig i där Produktion in allnä Segmänt, där Uswietig vom Verchaufsnetz und dä wätterbedingtä Erhöchig vo dä Heiztäg.
08/3.
Swatch Kammermusik Www.breguet.com Ide Gschicht verankrät Trends Als Ergäbnis vonere starch gstiegne Nachfrag isch 2012 für Breguet erneut es usgezeichnits Gschäftsjahr mitemne bedüütende Zuewachs im Vergliech zude Vorjahr gsi.
Diä stärchschti Absatzsteigerig verzeichnit d’ Markä ide eigne Gschäft.
Für Breguet isch 2012 s’ Jahr vude Frau gsi.
Zweihundert Jahr nachdem ihre Gründer diä vode Königin vu Neapel, Caroline Murat, bstelltä erschte Armbanduhr gliefret hed und zäh Jahr nach de Lancierig vude Kollektion Reine de Naples gstaltet d’ Markä en Usstellig zu Ehre vu dem gheimnisvolle, emblematische Ziitmässer.
Diä ide Cité du Temps in Genf eröffneti Wanderusstellig isch ide gröschte Städt vu Asie, de Vereinigtä Staate und Europa zeigt wordä, bevor sie im Golf vu Neapel dure Verastaltig vo internationaler Usstrahlig krönt wordä isch.
D’ Manufaktur us L’ Abbaye( Vallée de Joux, Vd) hed en Seriä vu Aläss organisiärt, wo wiiteri Kapitel vu ihrere Gschicht gschilderet het.
S’ Jahr 1815, idem de Abraham-louis Breguet dur de französischi König Ludwig XVIII. zum Uhrmacher vude königliche Marine ernännt wordä isch, isch in Genf im Zentrum vonere Usstellig vu alte Marinechronographe gstandä.
D’ 1950er Jahr sind dur diä in New York eröffneti Usstellig« Breguet:
Horloger, Aviateur, Innovateur» wieder lebendig wordä.
D’ 2000er Jahr wiederum sind vum Ufcho vum Silizium und de Hochfrequenz prägt gsi, wo s’ Thema vu punktuell vor allem in Singapur duregfüärtä Verastaltigä gsi isch.
2012 hed Breguet zudem d’ Aktivitäte ide Kommunikation intensiviert.
D’ Markä hed die erschti Usgab vude jährlich erschienende Ziitschrift Le Quai de l’ Horloge publiziert, wo dur en Ipad-version ergänzt wird.
De enormi Erfolg vo dem elektronische Format hed Breguet dezue bewoge, en Markä-app für s’ Ipad und s’ Iphone z’ lanciere.
Usserdem isch en neui Werbekampagne für Damäuhre lanciert wordä, wo s’ Credo vo Breguet,« in jeder Frau lebt eine Königin» fiiret.
Unter de Leitig vom Marc A. Hayek hed Breguet 2012 ihri Forschigs- und Entwickligsarbet fortgsetzt.
D’ Manufaktur hed ade Baselworld ihri neuschte Innovationä im Bereich vude grundlegende uhrmacherische Konzept für d’ Ziitzoneazeig und de Isatz vu magnetischer Chraft, um bsundri Ganggnauigkeit und -stabilität vude klassische mechanische Uhr z’ steigre, zeigt.
Kreation Classique Chronométrie 7727 in Wiiss- odr Rosagold De Ziitmässer verfüägt dank sinrä Frequenz vo 1. Hertz– en Premiere bi Uhre ohni Chronographemechanismus– über en Regulierchraft bzw.
Leistigsufnahm vu rund 80. Mikrowatt im Vergliech zu weniger als 20. Mikrowatt bim gröschte Teil vude leistigsfähigschte mechnische Stoppuhre.
Dankem Könne vo Breguet bim Isatz vo Siliziumkomponente hed diä hohi Frequenz mitemne herkömmliche Unruh-spiralfedrä-paar chönne erreicht werde.
De Mechanismus enthaltet zuedem en völlig neui Lösig für d’ Verbesserig vude Zapfälagerig, Rotation und Stabilität vude Unruehwelle.
Sie basiert uf de Integration vu zwei bsunders starche Mikromagnete ide beidsiitige Zapfälager.
Da de eint Magnet stärcher isch als dr Ander, bliibt de Zapfe uf dere Siite vude Welle ständig im Kontakt mit de Rubinchappä vu sim Magnet.
Gliichziitig wird dank de magnetische Induktion ide Welle en magnetischi Aziähigschraft erzüügt, wo zäme mitem selbschtstabilisierende Drehmomänt uf d’ Unruehwelle ihwirkt.
Dadur entstaht es dynamischs System, wo sich selber zentriert und korrigiert.
2007 Tradition 7067 Gmt in Wiiss- odr Rosagold Diä ästhetisch Eleganz vo dere Uhr entspricht ihrere Bedienerfründlichkeit.
En Drücker bi 1. Uhr uf de Ghüüsflanke erlaubt die schnelli Korrektur vude Ziitzone, wo ufem nach 12 Uhr verschobnä Ziffereblatt abgläse werde chan.
Es zwoits, handguillochierts und bi 8 Uhr agordnets Ziffereblatt zeigt d’ Referenzziit deheime ah, ergänzt duren Tag/nacht-indikator bi 1. Uhr, sofort erkännbar dank sinä silbrige und schwarze Hälftene.
Marine Gmt 5857 in Edelstahl odr Rosagold D’ Kollektion Marine isch um es neuartigs Gmt-modell mit Edelstahl- odr Rosagoldghüüs erwiiteret wordä.
Diä aktuell Ortsziit chan ade beide zentrale Zeiger abgläse werde.
D’ Referenzziit isch ufemne Stundechreis bi 6 Uhr ersichtlich, ergänzt dur de 24-stundä-indikator bi 2 Uhr.
Es Datumfänschter, wo mit de Azeig vode Ortsziit synchronisiert isch, verstärcht de praktischi Aspekt vo dere Uhr.
Ihres Ziffereblatt isch mitemne Welle-guillochis gschmückt, wobi das Motiv bim Stahlmodell uf versilbärtem Gold, uf de Rosagoldversion uf schwarzem Rhodium usgfüärt isch.
D’ Stundächreis unterscheidet sich dur römischi Ziffere für d’ Referenz- und arabischi Ziffere für d’ Ortsziit vode aktuell igstellte Ziitzone.
Héritage Phases de lune rétrograde 886. und 8861 Es neus Modell mit Mondphaseazeig beriicheret im Brichtsjahr d’ Kollektion Héritage.
S’ Automatikkaliber 586L vudem Ziitmässer ermöglichts, d’ Wandlige vumne zum Ghüüs assortierte Mond z’ verfolge, während im Zentrum vum Ziffereblatt us guillochiertem Naturperlmutt d’ Stundä und Minutä azeigt werdit.
S’ vo blossem Aug nid sichtbare Gsicht vum Mond isch en augezwinkernde Verwiis uf s’ Markäzeiche vo Breguet:
d’ Pfleg vude chlinschte Details.
Das Modell isch i verschiedene Versione, mitemne gschweifte Fassghüüs us Rot- odr Wiissgold sowie mit eifacher odr diamantbsetzter Lünette, lieferbar.
Reine de Naples, Jubiläumssondermodell 8973 D’ Minutärepetieruhr mit Schlagwärch im Verübergah lüütet jedi volli Stund mit zwoi drüümal wiederholte Schläg;
diä Funktion laht sich mitem Drücker bi 2 Uhr usschalte.
Diä durä Spahirbode sichtbari Geometrie vude Brügge, de Schwingphase und de Dekors verkörpret s’ Bild vomne mediterrane Gartepavillon und erinneret a die prächtige Residenze vode Caroline Murat.
D’ Lünette und de Bandastoss sind mit 28 Brillantschliff-diamante und 27 blaue Spahire bsetzt.
S’ Ziffereblatt us versilbärtem Gold und de Höhering sind mit 233 Brillante und 303 blaue Saphire vu unterschiedlicher Tönig usgfasst, wo füren feini Farbabstufig sorged.
Präsenz Usstellige Mit de Wanderusstellig« 1810-1812, Breguet erfindet für eine Königin die erste Armbanduhr» hed d’ Markä ihri Visibilität uf internationaler Ebeni gsteigeret.
Genf, Schanghai, Peking, New York, Las Vegas, Paris, Tokio und Züri ghöred zude Städt, wo d’ Aficionados vude Markä d’ Usnahmestück hend chönne entdecke, drunder die vollständig Kollektion Reine de Naples.
11/3. Swatch PAINTED TIME Www.blancpain.com E Tradition in Bewegig Trends Blancpain het 2012 s’ beschte Jooresergäbnis in dr Gschicht vo dr Marke erzielt und ihre Status und ihri Autonomie in dr Haute Horlogerie gschtärkt.
Dye usgezeichneti Leischtig isch uf mehreri Faktore zruggz’ fiehre:
– d’ Dynamik vo dr Abteilig Forschig & Entwigglig vo Blancpain, wo 2012 fünf neui Kaliber het könne vorstelle und do drmit dr Status vom Unternähme als hundertprozäntigi Manufaktur beschtätigt het;
– dr Erfolg vo dr Villeret Calendrier Chinois Traditionnel, enere Wältpremiere, wo innerhalb vo wenige Mönet zumene neue Massstab vo dr Uhrmacherkunscht worde isch;
– dr Usbau vom Beriich Kunschthandwärk vo dr Manufaktur Blancpain, wo ihri Meischterwärk vollumfänglig intern verwirkliggt, mit dr Iirichtig vomene Atelier für Emailmolerei und dr Vrstärkig vo dr Abteilig Gravur;
– d’ Eröffnig vo mehrere Blancpain-boutique, vor allem in Südkorea, China und Hongkong;
– dye grossi Aktivität, wo Blancpain im Beriich vo Vraschtaltige entfaltet het, vor allem in dr Wält vom Automobilsport, wo d’ Visibilität vo dr Marke stetig wachst;
– dr Ufschwung vo dr digitale Kommunikation vo dr Marke dank ere vrschtärkte Presänz in de soziale Netzwärk, im Internet und au durch d’ Entwigglig vo neue Applikatione.
Blancpain het das usserordentlige Wachstum uf sämtlige Wältmärt regischtriert, wobi d’ Steigerige in Europa und de Vereinigte Staate am stärkschte usgfalle sind.
Uf dr Ebeni vom Absatz hän d’ Schwiz, China und Hongkong für d’ Manufaktur us Le Brassus( Vallée De Joux, Vd) s’ Spitzetrio vo de Märt bildet.
S’ grossi Asehe vo dr Marke in Asie het sich zudäm in allne andere Länder, wo vo chinesische Tourischte bsuecht wärde, positiv usgwirkt.
Kreation 2012 hän d’ Teams vo dr Abteilig Forschig & Entwigglig vo dr Manufaktur Blancpain erneut ihre bemerkenswärte Innovationsgeischt bewiese.
Er het sich am berüehmte alljöörlige Träffpunkt vo dr Baselworld mit ere Präsentation vo fünf neue Kaliber, wo d’ Kreatione vo dr Marke beschtügge, materialisiert.
Kollektion Villeret, Calendrier Chinois Traditionnel, Kaliber 3638 Die erschti Armbanduhr mit emene traditionelle chinesische Kaländer Dye usserordentligi, glichzytig nützligi und symbolischi uhrmacherischi Meischterleischtig basiert uf joortuusigalte und äng mit dr chinesische Tradition vrbundene Prinzipie.
Näbe dr Schtund, Minute und em Datum vom Gregorianische Kaländer finde sich ufem Ziffereblatt dye wichtigschte Azeige vom chinesische Kaländer:
d’ Doppelstunde, dr Daag und dr Monet unter Agob vo de Schaltmönet, d’ Tierkreiszeiche, dye fünf Elemänt und d’ Himmelsstämm.
D’ Mondphase wiederum, wo d’ Mönet vom chinesische Kaländer beschtimme, sin integrierte Beschtandteil vo allne vollschtändige Kaländer vo Blancpain und symbolisiere do d’ Parallele zwüsche dr chinesische Kultur und dr ältischte Uhremarke vo dr Wält.
S’ mechanische Härz vo dr Villeret Calendrier Chinois Traditionnel, s’ Kaliber 3638, vrfiegt ungachtet vo sine 469 Einzelteil, drunter 36 Rubin, über e Gangautonomie vo 7 Dääg.
Sini Komplexität resultiert us dr hohe Zahl vo Azeige wie au us dr unregelmässige Natur vo ihrne Zykle.
2002 12/3. Bi de meischte andere uhrmacherische Komplikatione– ob Tourbillons, Minuterepetitione oder ewige Swatch Color-full Kaländer– wiist d’ Uhregschicht de Konschtrukteure dr Wäg, um s’ gsuechte Ziel z’ erreiche.
Nid so bim chinesische Kaländer.
Dä Komplikationsmechanismus isch e Premiere, und d’ Uhrwärkkonstrukteure vo Blancpain hän denn au gwüsst, wie gross d’ Herusforderig gsi isch, wo sie s’ Projekt in Agriff gnoh hän.
S’ Ergäbnis isch e Uhrwärk, wo wit kompläxer isch als e ewige Kaländer und uf dr Schwierigkeitsskala vo uhrmacherische Komplikatione kurz unter dr Minuterepetition rangiert.
Im Gegesatz zum Gregorianische Kaländer, wo uf em Sunnedaag basiert, berueht dr chinesisch Kaländer uf em Mondzyklus( 29,53059 Dääg).
Traditionell fangt jede Monet vom chinesische Kaländer am Daag vom astronomische Neumond a und duurt entweder 29 oder 30 Dääg.
Will das chinesische Joor 12 Mondmönet( 354,36707 Dääg) umfasst und do drmit kürzer isch als s’ Sunne- oder s’ tropische Joor( 365,242374 Dääg), muess alli zwei bis drei Joor e Schaltmonet iigschobe wärde, um einigermasse im Iiklang mit em Zyklus vo de Jooreszyte z’ bliibe.
Das erklärt au s’ variable Datum vom chinesische Neujoorsfescht.
D’ Villeret Calendrier Chinois Traditionnel reschpektiert sämtligi klassische Gschtaltigselemänt vo dr Kollektion Villeret:
s’ Rundghüüs mit em Double-pomme-randmotiv, s’ Grand-feu-emailziffereblatt mit sim Stundekreis us goldige Applike und de vorem Brenne ufgmolte Emailazeige wie au dye schlanke, liicht durchbrochene zentrale Blattzeiger us dr Mitti.
Dr Zeiger fürs gregorianische Datum wiederum us bläutem Stahl und in Serpentineform isch e Reminiszänz an dye uhrmacherischi Tradition us em 18 Joorhundert.
Domols isches üeblich gsi, zur Unterscheidig dye Form und Farb für alli Zeiger usser dene für d’ Stunde und Minute z’ vrwände.
D’ Villeret Calendrier Chinois Traditionnel isch mit fünf Korrektore unter de Aschtöss– e patentierti Blancpain-exklusivität– usgschtattet, während sich d’ Tierkreiszeiche und dye andere Elemänt vom chinesische 60-joor-zyklus über d’ Krone verschtelle löhn.
Drüber hinus isch s’ Uhrwärk vollschtändig vor Beschädigunge durchs Verstelle gschützt, so dass d’ Korrektore zu jedere Tages- und Nachtzyt betätigt wärde könne.
Kollektion Villeret, Squelette 8 Jours, Kaliber 1333SQ S’ sowohl technisch wie au ästhetisch einzigartige Handufzugkaliber 1333SQ isch mit drei in Serie montierte Fäderhüüser für e Gangresärve vo 8 Dääg usgschtattet.
Das vollschtändig durchbrochene und vrzierte Uhrwärk isch vollumfänglig sichtbar dangg de beide Saphirgläser vom 38-mm-wissgoldghüüs, wos umhüllt und sini Liichtigkeit unterschtriicht.
D’ Technike vom Skelettiere, Angliere und Graviere hälfe do drbi em Uhrmacher, gröschtmögligi Transparänz z’ erreiche und d’ Oberflächi uf e absoluts Minimum z’ reduziere.
Bis zu de kliinschte Teil isch alles vo Hand graviert.
Mehreri hundert Stunde vom Fiile, Abschräge und Usrunde sin notwändig, drmit e visuell vollkommes Ergäbnis erzielt und e ächts Kunschtwärk gschaffe wird!
Www.glashuette-original.com D’ Glashütte Original of Wachstumskors Trends S’ Gschäftsjohr 2012 hed sech för Glashütte Original vor allem dor en ahaltend starchi Nochfrog i sämtleche Märkt uuszeichnet.
Bsonders ide Hauptmärkt Dütschland, Usa, Asie ondem mettlere Oschte hed sech d’ Marke öbernes starchs Wachstum chönne freue.
D’ Manufaktur hed uf die witerhee stiigend Nochfroog metere Erhöhig vode Metarbeiterzahl am Produktionsstandort Glashütte( Sachse) reagiert.
Dor d’ Integration vode Deutschen Zifferblatt Manufaktur in Pforzheim( Bade-wörtebärg), onderem Name Glashütter Uhrenbetrieb Gmbh Zifferblattmanufaktur, esch d’ Gsamtzahl vode Belegschaft of rond 45. Persone aagwachse.
Zudem hed de Zeffereblatthärsteller di manufaktureigeni Produktion of vertikaler Äbeni verstärkt.
Dank de Inveschtizione vode Swatch Group hed s’ neue Geböide am Früeligswäg in Glashütte Ändi Auguscht plänmässig dor d’ Abteilig Chondedienscht chönne bezoge wärde.
Die freiwordeni Flächi im Hauptgeböide vode Manufaktur sowi wiiteri Produktionsberich wärded bes Ändi 2013 bi laufendem Betreb ombouet om di notwändig Steigerig vode Produktionskapazität z’ erreiche.
Au i dem Johr hed Glashütte Original eres wäutwiite Netz a eigete Butike erwiiteret.
Die füüf beslang bestehende Schtandort send om zwöi wiiteri– Schanghäi ond Dresde– ergänzt worde.
Die nöi Butik in Dresde esch s’ erschte im Heimmarkt eröffnete Gschäft im nöie, ofd Marke zuegschnettene Disäin.
Metere speziell deför konzipierte interaktive Manufakturwand hed s’ Ondernäme e wiitere Meilestei i sinere Fermegschecht gsetzt.
14/3. D’ Marke hed eri Visibilität met de Iirechtig vo Shop-in-shop-syschtem wältwiit verstärkt.
Schpeziell Swatch HAPPY JOE ide Märkt Usa, Asie ondem mettlere Oschte hed dor das d’ Markebekanntheit bide Ändkondschaft chönne gsteigeret wärde.
Kreation Grande Cosmopolite Tourbillon Dä of 25 Stöck limitierti Ziitmässer esch en ächti Wältnöiheit:
D’ Grande Cosmopolite Tourbillon zeigt nämmlech d’ Tages- oder Nachtziit i zwe beliebige Ziitzone vode zurziit offizielle 27 Wältziitzone glichziitig aa ond beröcksechtiged debii d’ Standard- ond d’ Sommerziit.
Si hed en ewige Kaländer wo vorwärts ond röckwärts schautbar esch.
S’ flüügende Tourbillon bim zwöufi setzt em Modell d’ Chrone uuf.
Senator Observer S’ Disäin vom Modell Senator Observer esch in Aahlenig a die historische Beobachtigsuhre usem Atelie vom Julius Assmann entstande.
Die moderni Nöiinterpretazion präsentiert sech imene 44-mm-edelstahlghüüs ond esch i zwöi Zeffereblattvariante erhäutlech.
Panokollektion Noch zwöuf Johr hed d’ Manufaktur s’ Gsamtdisäin vo erere erfolgriiche Panokollektion ziitgmäss wiiterentwecklet.
Die nöie Variante vode Modell Panograph, Panomaticlunar, Panoreserve ond Panoinverse beiidrocked jetzt met grösserere Ghüüs ond Zeffereblätter.
Presänz Wanderuusstellig Grande Cosmopolite Tourbillon Noch de erschtmalige Presentation vode Grande Cosmopolite Tourbillon ade Baselworld 2012 esch de ossergwönlech Ziitmässer i Schornaleschte, Händler ond Ändchonde ofere wäutwiite Roadshow vorgstöut worde.
Met Höuf vonere multimediale Präsentation esch de Ziitmässer iidrocksvoll i Szene gsetzt worde.
Zu de Etappeort rond om de Globus händ Metropole wie Honkong, Singapur, Schanghäi, Peking, Zöri, New York ond Los Angeles zöut.
Föumfestivals I dem Johr hed Glashütte Original eres Angaschmo im Bereich Konscht ond Kultur omnes wiiters Föumfestival erwiiteret.
För die kommende beide Uusgabe werd d’ Marke als Partnerin s’ Zörcher Föumfestival onderschtöze.
Im zwöite Johr vode Teilnahm ade Berlinale hed d’ Uhremanufaktur gmeinsam met de Sekzion Perspektive Deutsches Kino zum erschte Mou d’ Uuszeichnig« Made in Germany– Förderpreis Perspektive» verleit.
Met dem Priis wärded jongi düütschi Reschisörinne ond Reschisöre onderstötzt.
Die einzigartige Statuette send vomene Lehrling vode manufaktureigene Uhremacherschuel Alfred Helwig entworfe ond bouet worde.
1. Johr Uhrmacherschuel Alfred Helwig Im dütsche Uhremueseum Glashütte esch met de Sonderuusstellig« 1. Jahre Uhrmacherschule Alfred Helwig» d’ Gröndig vode Uusbeldigsstette vo Glashütte Original im Jahr 2002 gwördigt worde.
S’ dütsche Uhremuseum Glashütte ehrt e Pionier« Hermann Goertz– Präzisionsuhrmacher und Kosmopolit»– so hed s’ dütsche Uhremuseum Glashütte die erschti Sonderuusstellig im Brechtsjohr gnennt.
S’ Museum hed de Meischteruhremacher ond Erfender Hermann Goertz metere iidrocksvolle Schau vo Exponate geehrt.
– Luzerndütsch
Swatch Group– Gschäftsbricht 2012– Uhrä und Schmuck www.union-glashuette.com Diitschi Uihrätradition 22/30 SWATCH COLOR THE SKY Trends Union Glashütte hed sich im Segmänt« Deutsche Uhrmacherkunst zu erschwinglichen Preisen» voll und ganz chennä etablierä.
Diä greescht Uisäforderig isches gsi, a d’ r diitlich gstigenä Nachfrag i Bezug uf d’ Produktion grächt z’ wärdä.
Dank’ em Umzug i diä nywä Lokalitetä im Septämber hennd d’ Kapazitetä erfräilicherwiis chennä gsteigeret wärdä.
Diä innovativä und hochwärtigä Uihrä vo Union Glashütte erfräiyid nid nur d’ Ändchundä in Diitschland und Eschterriich, sondern vor allem ai diä asiatischä Tourischtä, wo d’ Vorzyg vo dä mechanischä Uihrä us Glashütte( Sachse) uberuis schetzid.
Kreation Chronograph Belisar– Titan D’ s Ghiis vom Chronograph Belisar, inklusiv uifgschruibtä Flanggä, isch ganz us Titan gfertigt.
De eleganti anthrazitfarbigi Farbton vom Zifferäblatt bildet derzuä ä perfekti Harmonie.
D’ s Modell isch mitmenä bruinä Läder- oder ämenä massivä Titanband uisgstattet, was am Chronograph je nach Uisfiährig äs elegants oder sportlichs Uisgseh verleiht.
Chronograph Noramis D’ Produktfamiliä vo dä Chronographä Noramis isch 2011 mit grossem Erfolg lanciärt wordä.
Im Brichtsjahr isch ä betont eleganti und zyytlosi Uisfiährig derzuächo.
Das nywä Modäll mit sim silberfarbigä Zifferäblatt und dä chornbluämäblaiwä Zeiger, Zifferä und Indexä besticht dur Eleganz und Frischi.
D’ Noramis-Chronographä gheerid zu dä beschtverchaiftä Uihrä im Sortimänt vo Union Glashütte.
Noramis Gangreserve D’ s Modäll Noramis Gangreserve vo Union Glashütte verfiägt ubernä Gangresärvä vo 42 Stundä.
D’ s Edelstahlghiis und d’ s gwelbtä Zifferäblatt im gliichä Retro-Stil wiä diä ubrigä Noramis-Modäll strahlid puiri Eleganz und Zyytlosigkeit uis.
Presänz D’ s Oldtimer-Rallye Sachsen Classic Diä aitomobili Oldtimer-Szenä passt perfekt zu Union Glashütte und ihrnä Zyytmässer.
Drum hed sich d’ Markä ai das Jahr als eini vodä Haiptpartnerinnä a d’ r Sachsen Classic beteiliget.
D’ Markäpresänz im Start- und Ziilruim, uf der Strecki und bi dä Abäveraschtaltigä isch nid z’ uberseh gsi.
Fir d’ Rallye hed Union Glashütte ernywt ä limitiärti Serie vomenä Noramis-Chronograph lanciärt, wo innert Chirzi komplett uisverchaift gsi isch.
Oldtimer-Rallye Vienna Classic 2012 hed Union Glashütte Afang Septämber erschtmals a d’ r Oldtimer-Rallye Vienna Classic teilgnu, wo dur d’ Wiener Innästadt fiährt.
Dä Alass isch vonerä grossä Mängi vo begeischteretä Zuäschaier bsuächt wordä.
Union Glashütte isch als eini vodä Haiptpartnerinnä überall im Rampäliächt gstandä.
Pressedinner in Münchä Z’ Münchä hed das Jahr ernywt äs gedignigs Pressedinner stattgfundä, wo Union Glashütte i däm Rahmä ihri nywschtä Kreationä vorgstellt hed.
Bim Aperitif undem gepflegtä Z’nacht hennd d’ Presseverträter d’ Meglichkeit gha, mit dä Verantwortlichä vo Union Glashütte uber d’ Entwicklig, Produkt und Aktivitetä vodä Markä z’ plaiderä.
Diä nywä Modäll sind bidä Gescht uf läbhafts Inträssi gstossä.
– Obwaldnertiitsch MOM Le Prélet D’ Verwirklichung vo d’ r vor dryy Jahrä i d’ Wäg gläitetä Strategie vo d’ r Entwicklig, Konzentration und Rationalisiärig vo d’ r Grossseriiä-Zifferäblattproduktion hed a MOM Le Prélet äs erfräilichs Wachstum gsichered.
D’ Synergiiä mit Rubattel et Weyermann sind jetz etabliärt und erlaibid, dä Asprich vo d’ r Chundschaft beziglich Qualität und Quantität grächt z’ wärdä.
MOM Le Prélet hed d’ s Know-how fir d’ Bearbeitig vo Natuirperlmutt i dä eigeni Betrib integriärt;
nacherä Uisbildigsziit bi Rubattel et Weyermann hed diä zu däm Zwäck igrichteti Wärchstatt im Friählig ihri Arbet uifgnu.
D’ Ifiährig vo däm Wärchstoff heds notwändig gmacht, d’ Abteilig fir digitali Stiirig dur zuäsätzlichi Mitarbeiter z’ versterchä und uf Schichtbetrib umz’stellä. Eis vo dä wichtigschtä Ereignis vom Brichtsjahr isch d’ Investition inä aitomatisiärti Fertigungsstrass fir Rohling gsi.
Dank därä versterchtä Industrialisiärig cha diä wachsendi Nachfrag nach Grossseriiä befridigt wärdä.
Usserdäm isch zämä mit Rubattel et Weyermann ä Arbetsgruppä grindet wordä, wo d’ Philosophie« null Papier» sett ifiährä und duräsetzä.
Das ehrgiizigä Projekt wird diä beidä Unternähmä i dä neechschtä Jahrä begleitä.
– Obwaldnertiitsch
Swatch Group vo de Nordische Länder Dänemark D’ Markene vo de Swatch Group händ de Uhremarkt in Dänemark met emene wiitere Rekordjohr öberflöglet.
E konzentrierti Vertrebsstrategie för Omega, Longines ond Tissot händ d’ Präsenz vo dene Hüüser be wichtige Einzelhandelschonde verstärcht.
Tissot, Certina ond Ck watch & jewelry händ ehri Gschäftsbeziehige dor d’ Präsentation vo Neuheite of de« Produktetour» im Früehlig verbesseret.
Longines het ehres 180-johr-jubiläum met enere Usstellig i de Børsen, de ehemalige Börse im Zentrum vo Kopehage, gfiiret.
Neui, dor Ussewerbig onderstötzti Produkt– wie d’ Seamaster Planet Ocean Skyfall vo Omega, The Longines Saint-imier Collection, d’ Hyperchrome vo Rado ond d’ Ds Podium Gmt vo Certina– händ d’ Markene för di dänische Konsumänte öberus begehrenswert gmacht ond händ sie a d’ Spitze vo dem Sektor beförderet.
Finnland D’ Swatch Group vo de Nordische Länder Finnland het es positivs Wachstum realisiert.
Swatch White Lacquered Www.swatch.com Läbesfröid isch aasteckend!
Trends– O 2012 isch Swatch wider fürnä usdrucksvoui Läbesfröid gschtangä.
Es aasteckends Gfüeu wo us aune Produkt ströömt u o ir Kommunikation vor Marggä verankeret isch.
Im abgloffenä Gschäftsjahr het sech diä Läbesfröid mit dr augägäwärtigä Farb u Bewegig nomau zumnä unvergliichlächä Gfüeu vor Freiheit vermischt.
– 2012 isch z’ Jahr gsi vo dr Farbächraft, vorauem dank dr New Gent Lacquered, wo im Früehlig isch lanciert wordä u wo industrielli Produktion gschickt mit personalisiertem Design het vereint.
Ds Houptmerkmau vo däm viubeachtetä nöiiä Modäu isch ds sichtbaare Uhrwärch mit faarbig laggiiertä Einzuteili.
D’ New Gent Lacquered isch när o wäutwit uf positiivi Resonanz gstoossä u isch bsungers in Europa ä vouuä Erfoug gsii.
– Äs witers Erfougsprodukt vo derä Marggä, d’ Swatch Touch, het mit ihräm Siigeszug chönnä witer fahrä.
D’ Digitauuhr isch 2011 aus technischi Innovation präsentiert wordä u het mit ihrem Touchscreen überzügt.
D’ Verchoufsergäbnis i dä Swatch-stores und im Online-gschäft si o dämentsprächend hervorragend gsi.
Im asiaatischä Ruum, ganz bsungers z’ China, z’ Hongkong, z’ Taiwan u z’ Japan, isch d’ Swatch Touch uf bsungers groossi Begeischterig gstoosse, aber o in Europa isch ds Modäu sehr beliebt gsi.
Z’ Frankriich zum Bispiu het d’ Tv-wärbekampagne mittem Hit vom Mc Hammer U Can’ t Touch This für häui Begeischterig gsorgt.
– Ä witerä Höhepunkt vom Jahr isch d’ Iifüehrig vor Chrono Plastic im Juni gsi, bsungers uf dä europääischä Märkt.
Di modeerni Kunschtstoffuhr i summerlächä Farbä isch vorä üsserscht sportlächä Wärbekampagne begleitet wordä, wo dä Athleetä vom Swatch Proteam z’ Üsserschtä abgforderet het:
Dr Slogan Push the Button of Fun isch um d’ Wäut gangä u het sini dünaamischi Bootschaft a di jungi Generation verbreitet.
– Mit dr Iifüehrig vor Kollektion Night Glows isch z’ Jahresändi ganz im Zeiche vo Glanz und Glamour gstangä.
Ds nöiiä Design setzt uf di schwarz-goudägi Trendwäuä ir Modä, wo im Herbscht 2012 höch im Kurs isch gsi.
Swatch isch mit dä nöiiä Irony-modäu inä klassischi u eleganti Feschtstimmig grütscht, u d’ Stores hei sech i Glanz und Gloria ghüut.
D’ Kollektion het mit ihrnä schwarzä u goudigä Akzäntä d’ Festtäg erhäut u het in Europa hervorragendi Verchoufsergäbnis erreicht.
Ou z’ Latinamerika und im Nahä-n-oschtä si d’ Gschäft sehr guet aagloffe.
– In Asiä het Swatch i däm Jahr ihri Nöiusrichtig witergfüehrt, mit dr Renovierig vo dä grööschte Stores, dr geziiutä Eröffnig vo nöiiä Verchoufssteuä a strategischä Standortä u dr Schliessig vo denä Gschäft, wo dä strängä Qualitätsaforderigä vor Marggä nümme grächt si wordä.
Mit denä Massnahmä hets ds Ungernämä nid numä gschafft, sini Visibilität i derä Region z’ erwiterä, sondern ou dr Umsatz u ds Image z’ verbesserä.
Swatch het uf das abä 2012 klaari Marktateile i denä Länder drzuegwunnä u isch hüt di füehrendi Marggä i däm Segmänt.
– Ohni di witerhiin unsicheri Wirtschaftslaag i mehrernä Länder in Europa z’ beachte, si di nöiiä Kollektionä vor Marggä uf än üsserscht positiivi Resonanz gstossä.
Ds Renoviierigsprogramm vo dä Swatch-Stores hei i dä grööschte Städt vo däm Kontinänt ds ganzä Jahr ohni Problem chönne witergfüehrt wärdä.
– Aui Swatch-Stores i dä Usa si nachem Retail-konzept Ice Dunes renoviert wordä, u dür das het d’ Positioniierig u dr Absatz vor Marggä chönne usbout wärdä.
Usserdäm isch z’ Nordamerika ä nöiiä Online-shop lanciert wordä, wo sit sirä Eröffnig Zuewachszahle im zwöisteuigä Bereich verzeichnet.
Z’ Latinamerika het d’ Marggä schliässläch ihrä Bekanntheitsgrad chönnä sterchä u dr Absatz steigerä.
– Swatch het im letschtä Jahr o ihri Position im Nahä-n-oschtä chönnä verbesserä u konzentriert sech drbii uf d’ Qualitätssteigerig vom Vertribsnetz.
D’ Eröffnig vo meh aus driissg nöiiä Stores ungerstriicht di unbestritteni Spitzäposition vor Marggä uf däm Markt.
Di intensiivi Witerbiudig vo dä Verantwortlechä i dä regionalä Verchoufssteuä z’ Dubai het sech ernöit aus sehr würksam erwisä, wüu si zurä sehr chräftigä Absatzsteigerig u sterchärer Marggäbindig het biitreit.
2012 02/3.
– Dr Gschäftsbereich Travel Retail het 2012 starch expandiert, bsungers dür di höchärä Bsuecherzahlä Swatch Harajuku i dä Flughäfe und em Erfoug vor Produktstrategie vor Marggä, wo uf Plastig u Farbä setzt.
Ds Ungernämä het mit dr Eröffnig vo nöiiä Lädä a Flughäfä a sirä Einzuhandusstrategie festghaute u het chönnä d’ Presänz dür d’ Iifüehrig vomnä nöiiä Möbukonzept für dä Vertribskanau optimiierä.
Kreation D’ Inspiration und di nöiie Swatch-modäu 2012 isch o i däm Jahr usem Universum vo Modä, Sport u Kunscht cho.
Us däm usä si farbig-viufäutegi u schwungvoui nöii Kollektionä entstange, wo vouer Überraschigä steckä.
D’ New Gent Lacquered:
Im Riich vo dä Farbä Mit däm nöiie Modäu ermüglecht Swatch dür transparänti Elemänt Iiblicke i ds Chärnstück vor Uhr u blibt so ihrnä bahnbrächendä Designerkonzept tröi.
D’ Kollektion besteit us zäh New-gent-modäu i lüchtendä Farbä.
D’ Farbwahu vo dä laggiiertä Uhrwärchbestandteili erfougt bir Häufti vodä Modäu nachem Zuäfausprinzip.
Wöu d’ Kombinationsmüglächkeite fasch ändlos si, entstöh so luter Unikat.
Di witerentwickleti Personalisierig vomnä industriell härgsteutä Produkt wird dür sehr komplexi Vorgäng ermüglecht u fröit so ds Härz vodä Trägerinne u Träger:
für si wird so ihres individuelle Schmuckstück zum Statement.
Chrono Plastic:
Push the Button of Fun D’ Chrono Plastic überzügt nid numä mit ihrem 42-mm-kunschtstoffghüüs und em-nä ungloubläch gschmeidigä Silikonarmbang, sondern vor auem dür ihri Vitalität, dä verwändetä Materialiä u dr Farbviufaut.
D’ Kollektion bietet zäh Modäu i sanftä u chräftigä Farbä, wo säch jederä Stimmig apassä, solang drbii dr Spassfaktor nid z’ churz chunnt.
Sports Collection:
Für energiegladnä Actionsport Di sächs Modäu vor Sports Collection 2012 si vo sächs Proteam-athletä entworfä wordä.
So hei Snowboarder Anne-flore Marxer und Xavier De Le Rue, dr Motocross-freestyler Mat Rebeaud u d’ Surferinnä Courtney Conlogue, Kassia Meador und Coco Ho jewius eis Modäu mit ihrer Energie, ihrer positivä Iistelig u dr actiongladnä Begeisterig vo ihrnä Disziplinä bestückt.
Swatch Group Quality Management( Sgqm) D’ Fachabteilig Swatch Group Quality Management( Sgqm) hät dä Uftrag, diä Rahmäbedingigä für d’ Qualitätssicherig und d’ Sicherhäit vo dä uf dä Märt brachtä Produkt z’ definierä.
S’ Ziel isch es, diä ökologischä und gesetzlichä Vorschriftä z’ erfüllä.
Für das wärdäd d’ Konzärnunternähmä diä notwändigä Informationä und Kontrollverfahrä zur Verfüegig gschtellt, damit sie diä Umsetzig und dä Produktionsprozäss sälbschtändig betreuä chönd.
D’ Leischtigä vo dä Sgqm basiärat uf schpezifischä Kompetänzä und änämä transversalä Vorgehä.
Gsetzlichi Komformität 2012 hät Sgqm d’ Entwicklig vo mehrerä Gsetzgäbigä verfolgt und begleität:
Rohs:
Diä neui Richtliniä verlangt für d’ Quarzuhrä neui Vorschschriftä bezüglich dä Kännzeichnig( Symbol Ce) und Verfolgbarkäit uf dä Grundlag von änärä vollschtändigä Dokumentation.
Reach:
2012 hät das Reglämänt 62 zuesätzlichi Wirkschtoff ufglieschtät und neui Beschränkigä igfühärt, diä voralläm d’ Absänkig vo dä Konzentrationsschwellänä beziehigswies s’ vollschtändigi Verbot vo gwüssä Subschtanzä i dä üssärä Teil vo dä Uhrä betroffä händ.
Äs enthaltät usserdäm än Informations- und ä Transparäzpflicht für d’ Verwändig vo beschtimmtä Chemikaliä.
Lacey Act, Timber Regulation:
Diä Gestz erlönd d’ Regeligä für d’ Nutzig und dä Nachwies bim Verbruch vo natürlichä Schtoff wiä Lädär und Holz.
D’ Swatch Group läit bsunders Gwicht uf ä nachhaltigi Entwicklig und dä ethisch iwandfreiä, verantwortigsbewusstä Isatz vo dänä natürlichä Ressourcä und hät wägä däm für das ä schpezifischi Richtliniä erlah.
Produktkonformität Sit März 2012 ermöglicht d’ Initiativä Result( REsponsibility of SUpplier for Lot Testing), i dä Vorschtufä vo dä Produkt uf deerä Qualität izwirkä.
Sie bütät dä Liefärantä vo dä Swatch Group übär ä gsicheräti Extranet-sitä dä Zuegang zu dä Minimalaforderigä, diä bi dä Wärchschtoff, Verfahrä und dä Homologiärigsmethodänä izhaltä sind.
Wärchschtoff und Verfahrä Schpezifikation für diä dekorativi Beschichtig vo Uhräusschtattigä( Habillages):
2012 sind Beschichtigstechnikä und Obärflächäbehandligä sowiä än Katalog vo dä dekorativä Beschichtigä aktualisiärt sowiä ä Charakterisiärig und Qualitätskontrollä vo dänä Beschichtigä vorgno wordä.
Lädärwarä:
D' Verwändig vo exotischä Lädär wird schträng kontrolliärt dank äm Entscheid dass numä no Hüüt vo dä Art Alligator Mississippiensis us äm Härkunftsland Usa z’ verwändä si.
D’ Swatch Group verfüägt übär än umfassändi Känntnis und Verfolgbarkäit vo dä bezogänä Lädärwarä us exotischä Zuchtä und ihri Aktörä.
Kontinuiärlichi Verbesserigä Gwindschniedä:
S’ Projekt vom Gwindschniedä isch 2012 fortgsetzt wordä mit dä Berächnig vo dä Ahziähmomänt, änärä Kampagnä für d’ Mässfähigkäit vo dä Eichmassä, d’ Simulation vo dä Schpannchräft zwüschäd dä färtigä Bauteili und äm Verfassä von ärä Norm fürs Ahziäh vo Miniatur-verschrubigä.
Iso 1413:
Sgqm hät Leitig vo däm internationalä Komitee übernoh, das dä Uftrag hät, diä Schtossfeschtigkäits-norm für d’ Uhrä z’ revidiärä.
D’ Eta hät dafür äs neus Teschtgrät entwicklät, wo dä freii Fall cha simuliärä und diä aktualisiärtä Aforderigä erfüllt.
Diä Freigab isch am nächschtä Iso-kongräss in Tokio plant.
– Ostschwiizerdütsch Swatch Group Luxemburg Diä Gsellschaftä vo dr Swatch Group Luxemburg händ während däm Gschäftsjahr 2012 mit ihrär Unterschtützigsleischtigä wieterhin s’ internationalä Wachstum vo dä Gruppe begleität, indem d’ Finanziärigä vo dä Betriebs- u Ländergsellschaftä, d’ Plazierigä vo dä Gäldmittel und Optimierig vo dä versichertä Risikä sichergschtellt wordä sind, das inämä herusforderndä u volatilä Finanzmarktumfäld, au wänn bi einzälnä Währigä a gwüssi Schtabilisierig beobachtet wordä isch.
Inschtalliärt zmitzt vom europäischä Finanzplatz hät Swatch Group Luxemburg ds Dienschtleischtigsspektrum vo nämä international anerkanntä und effiziäntä Bankä- und Versicherigsplatz zur Verfüegig.
– Oschtschwiizerdütsch
SWATCH SKY FLY www.jaquet-droz.com D’ Kunst, z’ bezauberä Trends Automates & Merveilles 2012 hät Jaquet Droz ä ussergwöhnlichi Uusstellig mit äm Titel« Automates & Merveilles:
eine Ausstellung, 3 Städte, 3 Museen» unterstützt.
Für diä Hommage a s’ Genie vo dä Vorgänger vo dä Marke, di beidä Familiä Jaques-Droz und Leschot, hend di drü Museä vo Neuäburg, Le Locle und La Chaux-de-Fonds zum erstä Mol ihres Könnä und ihri Beständ, wo dur zahlriichi Exponat us privatä und öffentlichä Sammligä beriichäret wordä sind, vereinigät.
Diä künstlerisch und technisch Verastaltig, wo internationali Bedüütig gnüsst und vom 28 April bis am 30 September 2012 i allne drü Institutionä gliichzitig durägführt wordä isch, hät d’ Bsuächer vom 18 bis is 21 Johrhundert gführt.
Sie hät, sowohl uf dä Ebeni vo dä Visibiliät, als au vom Wachstum, zu dä usserordentlichä Entwicklig vo dä Marke biitrait.
The Bird Repeater D’ Uhr The Bird Repeater, wo vo dä Kunsthandwerker vo Jaquet Droz kreirt wordä isch, isch im Oktober 2012 vorgstellt wordä.
Da Meisterwerk verbindet d’ Gschicht, s’ Savoir-faire und d’ Phantasie vo dä Marke und verkörperät diä Wert uf ä einzigartigi und erleseni Art und Wiis.
The Bird Repeater setzt als echtä mechanischä Automat mit emänä Nockäsystem, wo direkt uf dä Technologie vom Ziitalter vo dä Uufklärig berueht, ufäm Zifferblatt, als Symbol vo dä Juraregion, ä Blaumaisepaar mit ihrne Junge im Nest i Szenä.
Nöd weniger als acht verschiedäni Animationä werdäd so orchestriert!
Dä Automatämechanismus kombiniert Jaquet Droz zudem mit erä Minuterepetition, einerä vo dä aspruchsvollstä Komplikationä vo dä Haute Horlogerie.
Si erlaubt, uf Verlangä d’ Stundä, d’ Viertelstundä und d’ Minutä z’ schloh und gliichzitig di erlesenä Animationä z’ beläbä.
Kreation Tourbillon SW 2012 hät Jaquet Droz zum erstä Mol eini vo dä emblematischtä Komplikationä vo dä Uhrewelt, ä Tourbillon, mit erärä sportlichä Liniä SW vereinigät, wo eräs erste Modell 2008 lanciert hät.
Di ussergwöhnlich Komplexität vo däm Mechanismus cha im oberä Zifferblattbereich bewunderät werdä.
Sini ober Brugg dient gliichziitig als Sekundäzeiger, wo mit sim elegantä Profil dä sportlichä Note vom Modell entspricht.
Di klassisch Handschrift:
elfäbeifarbigs Email und Rotgold.
Bi dä Modell Grande Seconde Off-Centered Ivory Enamel und The Eclipse Ivory Enamel verbindät Jaquet Droz s’ Liächt vom Rotgold mit dä Chraft vom Füür.
Do druus entstönd eri einzigartigä, legendäre Zifferblätter us Grand-Feu-Email.
Bi beidnä Uhrä blibt d’ Markä sich treu und pflegt di grossi Sorgfalt und dä Riichtum vo eräm Savoir-faire als eräs authentischi Erbe.
Neui Trends:
Stahl und Onyx Mit dä Modell The Eclipse Onyx und Grande Heure Onyx büütet Jaquet Droz ä ächts visuells Spektakel, wobii sini Schlichtheit s’ ersti Mol bi Komplikationsuhre vo dä Marke s’ Schwarz vom Onyx mit äm Glanz vom Stahl vereinigt.
Diä Ziitmesser repräsentieräd de edli, klari Stil vo Jaquet Droz, wo Kenner und Iigweihti begeisterät.
2001 16/30 SWATCH Präsenz BROWN REBEL Jaquet Droz fiirt s’ märlihafte Erbe vo dä Marke Im Rahmä vom Projekt Association Automates & Merveilles hät am 21 Juni 2012 in Neuäburg ä Galadiner für Fründä vo dä Marke stattgfundä.
Jaquet Droz hät enä d’ Glägeheit botä, i drü ussergwöhnlichä Uusstelligä im Verlauf vo zwei Täg d’ Gschicht und s’ Genie vo eräm Gründer, am Pierre Jaquet-Droz, z’ entdeckä.
Di einzigartigä Exponat i dä Museä und i dä eignä Haut-Horlogerie-Ateliers händ us allne Eggä vo dä Welt agreisti Gäst fasziniert.
D’ Philosophie vo dä Eleganz und vom Reisä, wo im Ziitalter vo dä Uufklärig geborä wordä isch, stellt bis hüt dä Mittelpunkt vo dä Markeidentität vo Jaquet Droz dar.
Les Ateliers d’ Art I dä Ateliers vereinigät Jaquet Droz Kunsthandwerker mit emänä einzigartigä Savoir-faire und bütet s’ ganze Johr durä d’ Glägeheit, eini vo ernä faszinierendä Spezialitätä, d’ Email Miniaturmolerei, z’ entdeckä.
Bi Verastaltigä i dä Vereinigtä Staatä, i dä Schwiiz, in Italiä und in China händ sich VIP Kundä und Journalistä selber chönä i därä Kunst versuechä und hend so chönä lernä, ihri Fiinheitä z’ würdigä.
– Sanktgallerdütsch
Nivarox-FAR www.nivarox.com Im Gschäftsjohr 2012, wo vomeme schtigende Kapazitätsbedarf vor allem wägä dä neue Kaliber vo Breguet, Blancpain, Jaquet Droz, Omega, Longines, Rado und Tissot prägt xsi isch, hät ds Unternähmä Nivarox-FAR sini Kompetenzä uf zwei klar trennti Achse chöne usbaue.
So hät’ s ä bemerkenswerti Entwicklig im Bereich vo dä neue Werkstoff chöne verzeichne, bsunders bim Silizium.
Parallel däzue sind Strukture im grosse Massstab ebeso erwiteret wordä, wiä d’ Produktionsmittel dur dä Ufbau vonerä induschtriellä Fertigung vo dä zuäkünftigä ETA-Kaliber.
Diä Entwicklig isch dä Grund für d’ Verschtärchig vom induschtriellä Maschinepark in Fontaines( NE), vor alläm i dä Sektorä Ufzugfederä und primäri Komponentä, sowiä in Le Locle( NE), wo diä Kapazitäte vo dä Produktionslinie für Unrueh und Hemmigä vergrösseret wordä sind.
Im Verlauf vom Johr 2013 werdet diä Aktivitäte– für verschideni Kaliber– zum Teil im neue Induschtripark vo dä Produktionsgsellschaftä vo dä Swatch Group in Boncourt( JU) realisiert.
2012 hät sich Nivarox-FAR au dä Vorbereitig vonerä Produktionslinie für Oszillatorä in Villeret( BE) gwidmet, wo hauptsächlich für diä mit Siliziumspiralfederä usgschtattetä Co-Axial-Kaliber bschtimmt isch.
Sie wird 2013 vorwürklicht und sött äm Unternehmä erlaubä, nöcher bi dä Montagearbeitä für d’ Omega-Uhrä inerä wenigä Meter vom hütige Standort plante Fabrik z’ si.
Uf dä Ebeni vom Marketing hät Nivarox-FAR 2012 d’ Markä Breguet, Blancpain, Omega und Tissot unterschtützt, und zwor durch Betribsführigä für usgwählti Gäscht vo dänä Hüser sowiä mit verschidänä Usstelligä in New York, Schanghai und Seattle.
I dä Fortsetzig vo dä Schtrategi, dä Wert vom johrhundertalte induschtriellä Know-how vom Unternehmä z’ schteigerä, hät Nivarox-FAR am Schtandort Fontaines( NE) än Showroom vorwürklicht, wo vollschtändig dä Produktionsmittel vo sinä schpezifische Brüef gwidmet isch.
Dä im Oktober 2012 igweihti Rum enthaltet ebeso sälteni wiä ussergwöhnlichi Maschinenä.
Diä züged vonerä anöhernd drei Johrhundert altä Tradition vo dä Fertigung vo Hemmigä und Oszillatorä i dä Neueburger Bergä, und zwor sit 1850 i Unternehmä, diä hüt zu dä Swatch Group ghöred.
Ebefalls i Fontaines isch am 7 November 2012 dur d’ Präsidentin vom Vorwaltigsrot, Nayla Hayek, und äm Präsident vo dä Konzernleitig vo dä Swatch Group, Nick Hayek, d’ Güsserei Nicolas G. Hayek igweiht wordä.
Dä Gründer vo dä Swatch Group hät sich diä Güsserei gwünscht, diä dank dä Arbeitä und dä Unterschtützig vom Unternehmä Hayek Engineering sowiä insbesondere dank dä Mitarbeit vom chürzlich verschtorbene Werner Risch realisiert worde isch.
Sie schtellt ä wertvolls neus Werkzüg dar, das ä witgehend metallurgischi Unabhängigkeit bi dä Fabrikation vo Spiral- und Ufzugfederä sicherschtellt, aber au allne künftigä Entwickligä im Werkstoffbereich innerhalb vo dä Swatch Group diänt.
– Schaffhuserdütsch Swatch Group Spaniä D’ Swatch Group Spaniä hät inerä wirtschaftlich instabilä Situation grossi Asträngige unternoh, um d’ Präsenz vo ihrerä Markä z’ erhaltä beziehigswis z’ steigerä.
Breguet hät exklusivi Präsentazione duregfüehrt, insbesondere für d’ Modell Réveil Musical und Hora Mundi.
Äs Autorenne Lamborghini Blancpain Super Trofeo in Navarra isch dä Hauptfokus vo dä Kommunikation von Blancpain xi.
Glashütte Original hät ihri beidruckendi Kollektion Kunst & Technik lanciert.
Omega hät ä neui Boutique in Madrid igweiht und bi dä Organisazion vo dä Landig vo Solar Impuls i dä Hauptstadt gholfe.
Longines hät ihren 180 Geburtstag mit verschidenä Events gfiret, drunter dä CSIO Barcelona.
Rado hät ä VIP-Präsentazion vo ihrerä Kollektion HyperChrome i Aweseheit vom Präsident vo dä Marke, Matthias Breschan, organisiert.
Tissot isch bi vier MotoGP-Rännä däbi xi und hät dä Event« Women in touch with our time» koordiniert.
Certina hät ihri Asträngige uf di neu DS Action Diver konzäntriert.
Hamilton hät dä CEO Sylvain Dolla bi ihrerä Präsentazion in Madrid im Vorfäld vo dä Baselworld begrüesst.
ck watch & jewelry hät kreativi Wäg gfunde, um ihri Neuheite dä Präss vorzstellä.
Swatch und Flik Flak händ tatchräftig Verastaltigä, wie di Internationale Malasaña Swatch Experience, mehreri Pressepräsentazione und dä Wiehnachtsevent für dä Swatch Club organisiert.
– Schaffhuserdütsch Swatch Group Hongkong D’ Swatch Group Hongkong hät im 2012 ihres starchä Wachstum fortgsetzt.
Im März hät Breguet ä« Celebration of Excellence»- Konzert vom Londonor Philharmonischä Orchäschter und vom renomiertä Hongkonger Solo-Cellist Trey Lee unter dä Leitig vom berüehmtä Dirigent Lorin Maazel präsentiert.
D’ Präsentation« The Grand Arrival of the 2012 Blancpain Novelties in Hong Kong» im April hät usgwählti Gäscht, Liebhaber vo Blancpain-Uhrä und Journalischtä zemegführt.
Im September und November hät d’ Marke ihri dritt und viert Boutique in Hongkong im Causeway Bay a dä Russell Street und i dä IFC Mall eröffnet.
Glashütte Original hät alässlich vo dä Iführig vo dä bemerkenswertä Grande Cosmopolite Tourbillon während dä ART HK im Mai ä Pressevorschau abghaltä.
Im September hät d’ Markä anere gmeinsame Verastaltig mit Audi« Luxus made in Germany» zelebriert.
Jaquet Droz hät ihri zweiti Boutique in Hongkong a dä Russell Street igweiht, ihri traditionelle Element und äs moderne Design in Vordergrund gstellt und d’ Bsuecher mit hochstehendem Kunschthandwerk und Know-how bezauberet.
Omega hät ihres Einzelhandelsnetz in Hongkong miterä subschtanziellä Erwiterig i dä Russell-Street-Boutique verstärkt.
Zum 50 Geburtstag vo 7 hät d’ Marke vor dä Hongkonger Premiere vo Skyfall än Gala-Cocktailempfang für Hunderti vo Gäscht veraschtaltet.
Longines hät ihri 180 jöhrigi Gschicht mitere Usstellig am Times Square in Hongkong gfiired, drei neui Flagship Stores eröffnet und ihri Partnerschaft mit äm Hockey Club für d’ Longines Hong Kong International Races im Dezember akündigt.
Rado hät im März aneme Mediäempfang d’ Kollektion D-Star vorgschtellt und im November ihri viert Markäboutique in Hongkong igweiht.
Namhafti Persönlichkeitä, Einzelhändler und Journalischtä sind bi dä Eröffnig und dämit verbundene Lancierig vo dä HyperChrome Collection awesend xi.
Im Juni hät Tissot än Flagship Store eröffnet und als jüngschtä T-Touch s’ Modell Expert 2012 Year of the Dragon lanciert.
Im Auguscht hät äs Publikum anerä Usstellig vo antikä Uhrä in Harbour City historischi Tissot-Uhrä chöne bewunderä.
Im Oktober hät d’ Markä än witerä Flagship Store in Tsim Sha Tsui a dä Canton Road eröffnät.
Certina hät d’ Marktdurchdringig mit Werbig a dä Büss und uf Plakatwänd zu dä Lancierig vo dä DS Action Diver Chrono fortgsetzt, dä erschtä Taucheruhr, wo dä ISO-6425-Norm entspricht.
Mido hät ä zweistelligs Wachstum erzilt und ihri zweiti Boutique in Hongkong a dä Nathan Road in Tsim Sha Tsui eröffnet.
Hamilton hätd’ Khaki X-Patrol mit äm Flugzügmodell i dä Originalgrössi gfired, wo im Juni im Causeway Bay usgstellt xi isch, und im Mai d’ Galapremiere vom Film Men in Black 3 ck watch & jewelry hät dä Schwerpunkt uf än witerä Usbau vom Einzelhandel gleit und so ihren Ufwärtstrend fortgsetzt.
Ä neu konzipirti Boutique im Causeway Bay hät im Juli ihri Pfortä göffnet:
di viert vo dä Marke in Hongkong und ihres erschtä Gschäft in Asie, wo sich direkt uf Stross öffnet.
D’ Boutique am Times Square isch im Mai renoviert wordä.
Dä Shop-in-shop im Sogo Department Store isch als erschte Standort für’ s neue Designkonzept in Asie usgwählt worde.
Swatch hät zwei Flagship Stores eröffnet, drunter dä erscht Megastore in Hongkong.
Di gross Eröffnigszeremoni und di widerholt integrierti Marketingkampagniä händ dä Bekanntheitsgrad erhöht und d’ Bsuecherfrequenz im Gschäft akurblet.
– Schaffhuserdütsch
Dress Your Body( Dyb) Dress Your Body( Dyb) het 2012 bi all ire Aktivitäte en starche Züewachs erzilt.
D' Abteilig Joaillerie, in welera Designer, Goldschmidda, Prototypischte und Polierer schaffent, het öi dits Jahr erfolgrich einzigartigi Schmuckliniä ver iri Chunde entwickelt, inspsundriga ver Breguet.
Die Ãœhre Marie-antoinette Dentelle und Crazy Flower Full Baguettes heint die technisch Meischterschaft vom Unnernähme im Schmuckberich illuschtriert.
D' Abteilig Edlschteifasse und Härschtellig het iri Produktion gschteigeret und en historischi Schpitza sit irer Gründig erreicht.
D' Aktivitäte vom traditionelle und mechanische Fasse vo de Schteina, vom Angliere und dem Graviere sind dr schtigend Nachfrag vo de Chunde grächt worde.
Ditz isch meglich gsi, da die Produktivität verbessert worde isch, indem me 2011 en Reorganisation ihgleitet, d' Fähigkeite vom Personal witerentwickelt und züäsätzlichi Mitarbeiter ihgschtellt het.
D' Härschtellig vo pschtimmte Fertigprodukt, wiä Zifferblätter und Manschettechnäpf, isch mittlerwile üsgrift und erfillt di Zielvorgabe bi der Qualität, dem Volume und de Liefertermina.
Dr Sektor Metallbearbeitig isch uf d' Härschtellig vo Chliseriiä komplexer Edlmetallprodukt schpezialisiert.
2012 het är di Paletta vode zu Verfüägig schtehende Habillage-referänze erwiteret:
Zifferblattkomponänte und fertigi Zifferblätter heint ds scho beschtehend Agebot vo Haute-joaillerie-ghüüs, Höheringa, Ohrringa und Manschettechnäpf vervollschtändigt.
Dank dischem Erfolg heint nöiji RÃ©gleurs-prototypischte chänne ihgschtellt und nöiji Cnc-automate chänne köift wärde.
Das hätses züäsätzlich zur Reaktivierig vom technische Büro erlöibt, di Zahl vone gliferte Komponänte im Verglich zum Vorjahr fascht chänne z' verdopple.
François Golay Www.francoisgolay.ch Nachdem d’ Firmänä François Golay und Valdar 201. fusioniert hend, isch ez s’ Brichtsjahr fürs Unternämä zunerä Phasä vo finanziellem Wachstum und technologischer Wiiterentwicklig wordä.
Di erschtä positivä Uswirkigä vodä Inveschtitionä, wo im Jahr 2011 gmacht wordä sind, hedmer vo Aafang Jahr a gschpüürt.
De Herschteller vo Zaaräder für d’ Uhräinduschtrie hed ä bedüütendä Zuäwachs bim Umsatz und bidä Produktivität verzeichnet, und zwar midärä zweischtelligä Schteigerig pro Mitarbeiter.
Diä Ergäbnis chamer zum Teil durnä Verstärchig vum Humankapital erchlärä, will nämli i verschidenä Bereich hochqualifizierti Spezialischtä igschtellt worde sind.
Um dä Aaforderigä vodä Chundschaft bide Reaktivität, Flexibilität und Qualität chönnä grächt z’ wärdä, hed s’ Unternähmä us Le Brassus( Vallée de Joux, Vd) sini Produktionsapparät modernisiert und erwiitered.
Bedüütendi Inveschtitionä sind vor allem idä Abteilig Décolletage( Fassondräierii) midem Chauf vo nüä Präzisions-drähbänk undämä Dräh-frääs-automat gmacht wordä.
Im Gebüü adä Rue des Ordons hedmer zudem ä Klimaalaag inschtalliert.
2012 hed François Golay d’ Internalisierig vo gwüsse Arbetsschritt fortgsetzt, zum Biischpil d’ Galvanoplastie mitä Bschickig vo Galvanisierchörb.
Dä Maschinäpark isch midem Ersatz vo Zuärichtmaschinenä, mitde Ernüüerig vo verschidnigä Prässänä undä Inschtallation vomnä Roboter uferä Transfermaschinä wiiter modernisiärt worde.
D’ Implementierig vom Sap-softwarepaket, womer 2011 i Agriff gnu hed, hed am Team vo François Golay nid weniger als 600. Arbetsschtundä abverlangt.
Das zeigt, wiä sehr diä ufde 1 Novämber planti Ibetriibnahm vo dem nüä Managementinschtrumänt erwarted worde isch.
Vo dem Momänt a wird diä optimierti Schtüürig am Unternämä erlaubä, sini Leischtigsfähigkeit und Produktivität scho bald chönne wiiter z’ schteigärä.
Dasmer diä feschtgleittä Ziil verfolgt hed und sie hed chönnä erreichä, ischs Ergäbnis vonerä hartnäckigä wiä sorgfältigä Arbet, bi welerä s’ Chönnä vo jedem Einzelnä gfragt isch.
Dä Erfolg vom Jahr 2012 isch drum au dä gsammtä Belegschaft vo François Golay z’ verdankä.
– Schwyzerdütsch
Swatch Group Frankriich D’ Swatch Group Frankriich hed vomänä ussergwöhnliche Wachstum vodä Markä profitiärt und hed irä Beachtigsgrad dur Riisäplakat uf berüämte Pariser Gebüüde sowiä mitä Eröffnig vom erschtä Hour-passion-multimarkägschäft in Frankriich verschtärcht.
Breguet hed iri Entwicklig fortgsetzt und hed id Erhaltig vo ihrem Kulturerbä mitem Mäzenatetum z’ gunschtä vom Louvre-museum sowiä mitä 200-jahr-fiir vodä erschtä Armbanduhr underä Usschtellig vo Einzelstück zum zääjäärigä Beschtaa vodä Kollektion Reine de Naples inveschtiärt.
Blancpain hed im Einzelhandel wiä in ihrer Boutique ernüüt Rekordergäbnis verzeichnet;
usserdem hed d’ Markä Blancpain Endurance Series sowiä dä Lamborghini Blancpain Super Trofeo ufem Circuit vo Le Castellet organisiert.
Glashütte Original hed iri einzigartig Positionierig dank digitaler Kommunikation gschtercht.
D’ Boutique Jaquet Droz hed au zwei Jaar nach irerä Iiweihig stets schtiigendi Ergebnis verzeichnet.
Omega hed nid zuletscht dank dä Olympische Schpiil London 2012 undem nüüe Bond-film Skyfall einä vodä höchschtä Umsatzschteigerigä vom Markt erziilt und hed in Nizza iri sächst Boutique eröffnet.
Longines hed es hervorragends Gschäftsergäbnis realisiert und hed iri Eventstrategii mitä Teilnahm vom Simon Baker am Prix de Diane Longines in Chantilly verschtärcht.
Rado hed iri Positioniärig idä Welt vom Design mitä Präsenz adä Paris Design Week unterschtrichä und hed mitä Kollektion Rado True Thinline und Rado Hyperchrome für Ernüüerig gsorgt.
Bi Tissot hed s’ Wachstum ununterbrochä aghalte, beflügelt dur d’ Eröffnig vonerä zweitä Boutique in Paris und zaalriichä Aktivitäte wie d’ Partnerschaft mit em Tony Parker oder dä Ziitmässig bim Motogp unde Superbike-weltmeisterschaften.
Balmain hed i irem Segment äs ermuätigends Wachstum i zweischtelliger Höchi iigleited.
Hamilton hed sich eimal mee als füerendi Markä i irem Segment erwisä und hed ihres Engagement ide Bereich Kunschtflug und Film fortgsetzt.
Ck watch & jewelry hed die nüüä, vom Markt üsserscht guät ufgnuunä Modell– Ck Agile, Ck Equal und Ck Dart– miterä erfolgriichä Presseveraaschtaltig unterschtützt.
Swatch hed ihres Engagement bi internationale Action-sport-träffä fortgsetzt und hed sich dur uufsehäerregendi TV- und Plakat-wärbig uszeichnet, diä Letschtärä bsundrigs ade Pariser Place Vendôme.
Am Zeichäwettbewerb zum 25 Geburtstag vo Flik Flak hend rund 80. Chind ide Hoffnig teilgnuu, dass iri Traumuhr Wirklichkeit wird!
– Schwyzerdütsch Swatch Group China D’ Swatch Group China hed 2012 es soliids Wachstum erzielt.
Däzuä hend vor allem d’ Markenä vom höche und mittlerä Priissegment biitreid.
Ds Swatch Art Peace Hotel hed Künschtler und nahmhafti Gescht us aller Wält empfangä.
Diä renovierti Swatch Group China Customer Service Reception Area hed als Aalaufschtell mit fortschrittlicher Iirichtig än verbessertä Service bottä, und’ s eigentlichä Chundädienschtzentrum, The Customer Service Competence Center, isch dä wachsändä Nachfrag entschprächend flächämässig verdoppelt wordä.
Breguet hed iri Position in China verschtercht.
D’ Marke hed drüü nüüi Boutique eröffnet und die wältwiit erschti Kreation vunärä Armbanduhr, wo vor 20. Jaar gmacht worde isch, gfiired.
Bi Blancpain hed dä gschtigni Umsatz d’ Dynamik vodä Markä im Prestigesegment beschtätigt.
Zwei nüü eröffneti Boutique und Marketing-events hend si is Rampäliecht grückt.
Glashütte Original hed dank irä düütschä Uhrmacherqualitetä nüüi Liebhaber aazogä;
ä zweiti Boutique erliechtered dä Chundä dä Zuägang zur Markä.
Jaquet Droz hed im Brichtsjahr in China dä Durchbruch gschafft, nüüi Märkt erschlossä und ires erschtä eignä Gschäfft idä Volksrepublik eröffnet.
Mit Spezialveraaschtaltigä isch d’ Kunscht vodä Emailmalerei als charakteristischs Elemänt vom Markäerbi vorgschtellt wordä.
Omega hed iri Füärigsschtellig in China mit nüüä Monomarkä-gschäft in Peking und im Südweschtä vom Land gwahrt.
Marketingkampagnä hend Themäuusschtelligä ergänzt, und d’ Lancierig vo Schlüsselprodukt hed zunerä starkä Präsenz idä Mediä biitreid.
Longines blickt ufnäs dynamischs Jahr mit ermuätigändem Absatzwachstum zrugg.
Einigi vodä weltbeschtä Riiter hend am erschtä Longines Equestrian Beijing Masters teilgnu.
Für Rado ischs 2012 es Jahr vo wichtige Durchbrüch und nüüä Heruusforderigä gsi.
En Wanderuusschtellig zum 5. Geburtstag vodä Rado Diastar und d’ Eröffnig vodä erschtä beidä Rado-boutique züüged vom innovativä Geischt vo derä Markä.
Tissot hed 2012 ernüüt iri Distribution vergrössered, so dass d’ Markä ez landeswiit über tuusig Verchaufspünkt verfüägd.
Twww.tiffanywatches.com Www.leonhatot.com Tiffany & Co. Léon Hatot Au 2012 het Tiffany Watch Co. Ltd. mit Ongaschmont i de Tourbillon-boutique und ihrem Händlernetz dr wäutwit Vertriib vo de Tiffany & Co. Uhre gwährleischtet.
Im Lauf vom Johr het s’ Ungernähme zuedäm gmeinsam mit sine Partner verschideni Veraaschtautige düregfüehrt.
D’ Produkt mit ihrem edlä Schtiu und em höche Widererkennigswärt si i aune Märkt, wo si aabote wärde, höchscht erfougriich gsi.
– Solothurndütsch Mit dr Inschpiration vom Art Déco, wo uf e Uhrmacher und Namensgäber Léon Hatot zrügg geit, spräche d’ Uhreund Schmuckkollektione vo dr Margge Mönsche aa, wo s’ Ussergwöhnleche liebe.
D’ Kreatione vo Léon Hatot hei au 2012 ä Chundschaft gfunge, wo sech vom Exklusive aagschproche füeut.
Dr Vertriib übers Netz vo de Tourbillon-boutique, wo me wäutwit a de beschtä Schtandort findet, isch au im letschte Gschäftsjohr erfougriich witergfüehrt worde.
Die üsserscht selektivi Presänz ungerschtriicht die exklusivi Natur vo dr Margge und ihrne Prestigeprodukt.
– Solothurndütsch
SWATCH GROOVE MOOVE www.longines.com Eleganz, Tradition und Högschtlaischtig sitt 180 Johr Trends Im 2012 hätt d’ Markä ihres Waxtum i de Märkt fortgsetzt und ihren 180 Geburtstag gfiiret.
Zum Jubiläum stellt sich d’ Uhräliniä The Longines Saint-Imier Collection z’ Ehrä vom Stättli vor, i dem s’ Unternehmä sitt 1832 ohni Unterbruch verankoret isch.
Longines vostärkt dezue ane ihri uf vier Süüle– Eleganz, uhrmachorischi Tradition, Sport und Heritage( uhrmachorisches Ärbä)– beruehendi Produktstrategie mit Uhrä, wo di langi Tradition vom Huus und sis Savoir-faire illustriered.
Im Brichtsjohr isch dezue ane s’ Longines Museum z’ Saint-Imier renoviert und erwiitoret wordä.
Zu de Fiir vom rundä Geburtstag hätt Longines s’ Segment Eleganz mit em Damämodäll La Grande Classique de Longines 180th Anniversary Limited Edition ergänzt, welles sich i d’ Linie vo de extraflachä Uhre vo dere Markä iifüegt.
Mit The Longines Saint-Imier Collection vofüägt s’ Segment uhrmachorischi Tradition übo e neuii Liniä.
Im Segment Heritage stellt Longines ä Seriä vo Neuiuuflage vo frühorä Modäll vor, drunto d’ Longines Avigation Watch Type A-7, wo vo de Welt vo de Aviatik inspiriert isch.
The Longines Column-Wheel Single Push-Piece Chronograph 180th Anniversary Limited Edition wiedorum isch äs Modäll, wo as historische Engagement vo de Markä i de Ziitmessig erinnoret.
Im 2012 vostärkt d’ Markä ihres Engagement i dä Wält vom Sport, idem si ihri Wärt Högschtlaischtig, Tradition, Präzision und Eleganz umgsetzt und jungi Sportlor untostützt hätt.
Am Ahfang vo dä Schiisäson 2012/13 isch de neugschaffni Priis Longines Rising Ski Stars vorgstellt wordä.
Er wird am beschtä junge Schiifahror und de beschtä junge Schiifahrorin vom Alpinski-Weltcup volihä.
De Priis entspricht em Konzept vo de Uuszaichnig für d’ Longines Rising Tennis Stars bim Roland-Garros-Turnier in Paris, amnä Programm, welles d’ Karriärä vo junge Tennisspielorinne und -spielor untostützt.
Usserdäm hätt d’ Markä im Roland-Garros-Stadion s’ Tennisturnior für jungi Talänt Longines Future Tennis Aces organisiort, wiä au in Chantilly im Rahmä vom Prix de Diane Longines s’ Rennä Longines Future Racing Stars für vielvosprächendi jungi Jockeys.
2009 18/30 SWATCH GN701 Kreation Eleganz:
La Grande Classique de Longines 180th Anniversary Limited Edition Das zu dä Fiir vo dä 180 Lenze vo Longines lancierte ultraflachä Damämodäll us Edelstaahl isch mit ebäsovill Diamantä bsetzt.
S’ Perlmuttziffoblatt wird vo zwölf Diamantäindex ziert.
Mit em Edelstahlarmband und em Quarzkalibo beriichoret diä Uhr eini vo de Spitzäkollektione vo Longines.
En Kollektion welli scho sitt 20 Johr Frauä und Männo, wo Eleganz z’ schätzä wüssed, begaischtoret.
Uhrmacherischi Tradition:
The Longines Saint-Imier Collection S’ Kennzaichä vo därä neuä Kollektion, d’ Ghüüsform, isch vom Longines-Modell usem Johr 1945 inspiert.
Die Liniä mit em subtilä Gliichgwicht vo Klassizismus und Modernä umfasst Drüüzaiger-Uhrä mit Datumsahzaig wie au Chronographä und äs Prestigemodäll mit vier retrograadä Ahzaige, Tag/Nacht-Indikator und Mondphasäahzaig.
Alli Versionä sind mit mechanische Wärk usgschtattet.
Heritage:
The Longines Avigation Watch Type A-7 The Longines Avigation Watch Type A-7 isch vo dä i dä driissgor Johr entwicklätä Flüügoruhre inspiriert, welli de sehr strengä Ahforderige a Äschthetik, Qualität und Präzision für d’ Uusrüschtig vo US-Piloote händ müessä gnüegä und denn au vo de amerikanische Armee s’ Prädikat« Type A-7» erhaltä hend.
Dank em um 50 Grad noch rechts abdrüllete Ziffoblatt cha de Piloot d’ Uhr uf de Innesiite vom Handglenk trääge und dött ufem imposantä Ziffoblatt d’ Ziit parallel zu dä Bodäinschtrument abläsä, ohni de Stüürchnüppäll losz’ looh.
Heritage:
The Longines Column-Wheel Single Push-Piece Chronograph 180th Anniversary Limited Edition Mit sim charakteristische Monodrucko für d’ Stüürig vo voschiedene Stoppuhrfunktione isch dä Ziitmesso ä Hommage an erschtä, vo Longines 1913 entwickletä Armbandchronograph.
S’ wiisse Ziffoblatt mit sim ufgmooltä rotä Zwölfi erinnorät a s’ Agassiz-Ziffoblatt us dere Epochä, di bewegliche Ahstööss vom Armband wiederom as riiche uhrmachorische Ärbä vo Longines.
1983 19/30 SWATCH Presänz TENDER TOO Boutiquä Longines vostärkt ihri intornationali Presänz au im 2012 vor allem dur d’ Eröffnig vo neuä eignä Gschäft in Malaysiä, Indonesiä, Singapuur, Vietnam, China, Hongkong, Macao, Taiwan, Indie, Kasachschtaan, i dä verainigtä Arabischä Emiraat, in Saudi Arabiä, Chile und Andorra.
Simon Baker wird in Chantilly zum Longines-Botschaftor vo dä Eleganz ernännt Ahlässlich vom berüämtä Prix de Diane Longines in Chantilly, stellt d’ Markä ihren neuiä Botschafter der Eleganz Simon Baker vor.
Dä dur sini Rolle i de Fernsehseriä The Mentalist bekannti auschtraalischi Schauspielo vokörporät d’ Wärt vo Longines und illuschtriert uf volländendi Wiis ihren Slogan« Elegance is an Attitude».
Riitsport D’ Liidäschaft vo Longines für de Riitsport hett 1878 mit dä Färtigung vomenä Chronograph mitme iigraviertä Jockey und sim Ross ahgfangä.
Scho 1881 isch diä uf dä Rennbahnä präsentierti Stoppuhr bi de Riitor und Zuäschauor übouus beliebt xi, will d’ Ziitä mitärä fasch uf d’ Sekundä gnaue Präzision hätt chönä gmässä werde.
1886 isch si dezuä ane vo de meischtä Zielrichtor in New York benutzt wordä.
Longines isch sitt 1926 als Zietnähmerin im Riitsport tätig und hätt 2012 ihres Engagement i dä Diszipliinä Flachrennä, Springriitä und Dischtanzriitä erwiitoret.
D’ Markä hätt zahlriichi Zämäarbetsverträäg als offzielli Ziitnehmorin und Partnorin vo renommiertä Wettbewerb gschlosse, im Dischtanzriitä öppä mit em H.H. Sheikh Mohammed bin Rashid al-Maktoum Endurance Cup und dä FEI World Endurance Championships.
Im Springriitä isch d’ Longines Partnorin vo dä maischtä CSIO und CHIO vo de Nationecups wie au de Dubai Show Jumping Championship, dä Emirates Longines Show Jumping League, vom Longines Equestrian Beijing Masters, äm Longines Hong Kong Masters, äm Longines Speed Challenge in Paris und beschtimmtä Etappä vo dä Global Champions Tour.
Dä Longines Press Award for Elegance, wo sitt zwölf Johr alljöhrlich di eleganteschtä und beschtä Amazonä und dä elegantischti und beschti Springriitor uuszaichnet, isch 2012 a d’ Französin Pénélope Leprevost und an Schwiizor Pius Schwizer gange.
Ussodäm isch Longines au i de berüehmteschtä Flachrennä mit vo dä Partie, so bim Prix de Diane Longines, bim Dubai World Cup, bim Qatar Prix de l’ Arc de Triomphe, bi dä Longines Hong Kong International Races, in Royal Ascot, bim Longines Singapore Gold Cup wie au äm Melbourne Cup und äm Kentucky Derby.
Tennis Als offiziälli Partnorin vom Roland-Garros-Turnier goht Longines mit dem Noochwuxturnier Longines Future Tennis Aces uf d’ Suechi noch dä Tschäämpiens vo morn.
2012 hett d’ Markä 16 Maiddli untor 13 Johr us de ganze Wält noch Paris iiglade.
D’ Auschtraliorin Destanee Aiava hätt s’ Turnior mit em Sieg übor d’ Japanerin Haruna Arakawa gwunnä.
Noch dem Finale händ di baidä än Schauwettkampf mit de Longines-Botschafterin der Eleganz Stefanie Graf und de dütsch-polnische Spielorin Sabine Lisicki bestrittä.
Am Obig hett Longines äs Wohltätigkeitsdinnor usgrichtät, a dem dä Longines Prize for Elegance a d’ Stiftig vo dä Stefanie Graf, Children for Tomorrow, vergäh wordä isch.
Sie untorstützt Projäkt, mit dene Chind und ihrnä Familiä gholfe werdä söll, wo Opfor vo Chriäg, Vofolgig, Votriibig und Gwalt worde sind.
Alpiinä Schiischport Longines isch offiziälli Ziitnehmorin vo de Fédération Internationale de Ski( FIS) organisiertä Wältcöpprennä und Wältmeischterschaftä im alpiinä Schiischport.
Für diä Saison 2012/13 hätt Longines ihri Rückchehr als Ziitnehmorin bi de Hahnenkammrennen in Kitzbühel ahkündigt.
D’ Markä isch zudäm im grossä Schiizirkus mit ihrem Botschafter der Eleganz präsent, mit äm norwegische Schiirennfahror Aksel Lund Svindal.
Turnen Longines isch sitt meh als zwanzg Johr offiziälli Partnorin und Ziitnehmorin bi de Wettkämpf im Kunschtturnä und i dä Rhythmischä Gymnaschtik vo de Fédération Internationale de Gymnastique( FIG).
Zu dä Botschaftor der Eleganz vo dä Markä ghöräd di russischi Turnerin Evgenia Kanaeva i de Rhythmischä Gymnaschtik wie au s’ chinesische Härräteam im Kunschtturnä.
Bogäsport Longines isch zum dritte Mool in Folg offiziälli Partnorin vom in Tokio durägführtä Wältcöpp im Bogäsport xi und hätt de Longines Prize for Precision dä Südkoreanorin Ki Bo Bae und am Amerikanor Brady Ellison übogeh.
– Thurgauerdütsch Comadur www.comadur.com S’ Brichtsjohr vom Unternehmä Comadur isch vo sine drüü Produktionseinheitä– Herstellig vo Keramikuhrä, Produktion vo Saphirgläsor und Bearbeitig vo Lagorstei– prägt vonerä Erhöhig vo dä Kapazitätä im erschtä Halbjohr sowiä de Optimierig und Integration vo voschiedänä Herstelligsverfahrä im zweitä Halbjohr.
Bi dä Keramik ermöglicht d’ Pulvorinjektionstechnologie jetzt d’ Herstellig vo massivä Uhrghüüs untor gliichziitigor Integration vo ästhetischä Dimensionä sowiä dä Berücksichtigung vo dä technischä Gegebäheitä für d’ Montage und dä Iibau vom Uhrwärk.
D’ Vertikalisierig isch demit vollständig, und vo dä Konzeption übor d’ Herstellig vo dä Keramikteil bis hii zur Montage vom Ghüüs findet alli Arbetsschritt bi Comadur statt.
S’ Unternehmä in Col-des-Roches( Le Locle, NE) meischtoret so die gsamti Wertschöpfigschetti bi dä Herstellig vo dä beidä wichtigschtä Habillagekomponentä:
Ghüüs und Armband.
D’ Noochfroog noch Saphir nimmt übrigens im Gfolg vom dynamisch wachsendä Uhrämarkt kontinuierlich zuä.
D’ Kapazitätä und s’ Managementmodell vo dä Fabrik in Zurzach( AG), welli als erschti Phasä vodä Herstellig vomänä Saphirglas dä Rohstoff durch Krischtallogenesä z’ produzierä hätt, sind denn au 2012 entsprächänd aapasst wordä, um so am Bedarf vo dä Markä no schnellor nooch cho z’ chönnä.
D’ Fertigungsliniä für Uhrä-Lagorstei isch zwüschäd dä verschiedänä Standort restrukturiert wordä mit em Ziel, uf ä anderi Plattform z’ wäxlä und so am langfrischtigä Bedarf vom Uhräwerkherstellor ETA grächt z’ wärdä.
Will Comadur sini Komponentä für alli Priissegmänt vom Uhrämarkt herstellt, sind spezifischi Produktionszällä iigrichtät wordä, damit sich die bi sämtlichä Komponentätyppä dä Bedürfnis vo dä Markä im Priissegmänt aapassä chönd.
Comadur setzt d’ Integration vo dä Herstelligs- und Betriebsprozäss fort und schafft debie a dä Synergiä zwüschäd dä voschiedänä Produktionsliniä, um d’ Vobesserig z’ beschloinigä und no schnellor uf d’ Aaforderigä vo de Markä reagierä z’ chönnä.
– Thurgauerdütsch Swatch Group Services Division European Distribution Center( EDC) S’ European Distribution Center( EDC) blickt vor allem dank konsequäntäm Benchmarking und strategischä Verhandligä mit Dienschtlaischtor uf äs erfolgriichs Johr 2012 zrugg.
Im Vergliich zum 2011 sind di durchschnittlichä Chöschtä pro versendäti Einheit gsunkä, während d’ Lagorproduktivität dank dä im Verlauf vom Johr umgsetztä organisatorischä Maassnahme zuegnoh hätt.
Bsundrigs Augämärk hätt de Integration vo zuäsätzlichä Produkt und Dienschtlaischtigä gollte.
So hätt s’ Warälager in Biel d’ CITES-Lieferigä übernoh( Uhrä mit Lädorarmband), worum jenäs in Wien ufghobä werdä hätt chönä und so logistischi Synergiä gschafft worde sind.
Mit dä Integration vo Accessoires i dä Vertriibskanaal isch zudäm de Grundstei glait worde, i de nögschtä Johr wiitori Markä und Märkt z’ betreuä.
Kommärziälli Applikationä D’ Swatch Group hätt ihri E-Commerce-Presänz in Europa vorstärkt.
Projäkt im Beriich vo neuä Online-Vertriibsplattformä händ erfolgriich chönä abgschlossä wärdä und paralläll d’ Qualität vo Logistikdienschtlaischtigä erhööht wärdä.
Di kommärziällä Aktivitätä händ sich uf d’ Optimierig vonere vom Ussädienscht sehr guät ufgnohmnä iPad-Applikation konzentriort.
Zudäm isch aktiv anärä verbessorätä Kommunikation zwüschä kommärziällä und logistischä Dienscht und dä Leitig vo dä europäischä Tochtorgsellschaftä gschaffät worde.
Division Swatch Group Logistics( SGL) D’ Swatch Group Logistics isch mitm Ziel gründät wordä, d’ Swatch-Group-Gsellschaftä wältwiit bi dä Optimierig vo ihrnä Versorgigschettä z’ untorstützä.
D’ Schwärpünkt:
– Am Markä-Hauptsitz, i dä Ländor und Ladägschäft Lieferrückständ reduzierä und aagmässeni Lagorbeschtänd sichorstellä;
– Mit hoochmodärnä Plaanigs- und Prognosäsyschteem d’ Durchlaufziitä i dä Produktion und Dischtribution verchürzzä;
– Dank vorbessärätä Prozäss d’ Produktivität i dä Lagorhüüsor stiigärä und Chöschtä reduzierä;
– I Verhandligä mit Schpeditöörä d’ Chaufchraft vo dä Swatch Group nützä;
– Benchmarking und Uustuusch vo bewäährtä Abläuf( best practices) zwüschäd dä Gschäftseinheitä;
– Zuägriff uf ä zentraali Logistik-Daatäbank.
S’ Team isch im 2012 mit zuäsätzlichä Ressourcä vorstärkt wordä, wo hauptsächlich für Dischtributions- und Markäprojäkt sowiä ihri Interaktion iigsetzt wordä sind.
Für 2013 sind wiitori Aktivitätä in spezifischä Projäkt für d’ Produktionsgsellschaftä plaant.
Division Swatch Group IT Services D’ Swatch Group IT Services hät i allnä Gschäftsberiich strategischi Projäkt implementiort, was zu wiitorä Synergiä und Choschtäreduktionä gfüohrt hätt.
So hätt s’ Team erneut Dienschtleischtigä im Beriich vo dä Arbetsplätz erbroocht und hätt bi Markä und Tochtorgsellschaftä meh als 5000 Computer bewirtschaftät.
D’ Swatch Group Hongkong hätt äs neus rechnorgschtützts Kommunikationssyschteem erhaltä, und vorschidäni Internetsiitä vo dä Gsellschaftä sind uf di neui Internet-Hosting-Plattform i dä Schwiiz transferiort wordä, während s’ globaalä ERP-Syschteem( Enterprise Resource Planning) uf ä neui, leischtigsschtärchori Hardware migriort wordä isch.
Zudäm händ d’ Swatch Group IT Services d’ Infrastruktuurä für diä a dä Olympischä Schpiil in London presäntä Konzernmarkä paraat gstellt.
Es paar Swatch-Group-Markä und Tochtorgsellschaftä händ in neui Technologiä inveschtiort, und s’ Team hätt s’ Iirichtä vo neuä Bautä untorstützt.
I dä Schwiiz isch äs dritts Datärettigscenter( Disaster Recovery Data Center) in Betriib gnoh wordä.
Äs iPad-basiorts Automatisiorigssyschteem für de Ussädienscht hätt wältwiit d’ Uftraagsbearbeitig und d’ Chundäinformation vereifacht.
Bi Markä und Tochtorgsellschaftä sind E-Commerce-Plattformä iigfüohrt wordä.
Wiitori erfolgriichi Projäkt sind d’ IT-Infrastruktuur für s’ Swatch Art Peace Hotel, es ERP-Syschteem für d’ Swatch Group Research and Development, äs Chundädienschtsyschteem für d’ Swatch Group Frankriich, neui ERP-Syschteem für François Golay, Swiss Timing und dä Hauptsitz vo dä Swatch Group wiä au d’ Erneuerig vom Verchaufsreporting-Syschteem vom Konzärn xi.
Division Swatch Group Corporate Customer Service( CCS) Swatch-Group-Tochtorgsellschaftä:
D’ Entwicklig und di laufendi Aapassig vo dä Chundädienschtzenträ und Empfangsberiich in Aasiä und Europa händ im 2012 zu dä wichtigschtä Projäkt ghört.
S’ Kompetänzzäntrum in Schanghai isch um s’ dopplätä vergrööserät wordä.
In Hongkong, Delhi und Mumbai sind neui Werkschstätt und Empfangszoonä baut wordä, währänd in Schanghai und Guangzhou bestehändi Betriibsrüümlichkeitä renoviort und dä Chundäempfang vorgröösärät wordä isch.
S’ Chundädienschtzentrum in Mailand isch in neui Rüümlichkeitä umzogä.
Gliichziitig isch äs komplett neu gstaltät wordä und cha sini Chundä jetzt imenä no wärmärä und fründlichärä Ambiente empfangä.
Schuälig und Uusbildig:
Um wältwiit dä langfrischtigi Bedarf a fachkundigäm Service für Swatch-Group-Produkt z’ deckä, isch in Hongkong ä neui Nicolas G. Hayek Watchmaking School eröffnät wordä, i därä qualifiziorti Uhrämachor uusbildät werdäd.
Än neue Lehrgang für Uhrä-Fachchräft im Chundädienscht isch erarbeität und vo dä schwiizerische Bildigsbehöördä freigeh wordä.
Zudäm hätt d’ Swatch Group ä Uusbildigsinitiativä gstartät, um Tächnikor uusz’ bildä, weli bi wenigor komplexä Arbeitä de Chundädienscht unterstützäd.
Selektiivi Dischtribution vo Ersatzteil:
S’ Syschteem vo de selektiivä Ersatzteildischtribution( Selective Spare Parts Distribution, SSPD), mit däm d’ Qualität vo dä Dienschtleischtigä innorhalb vom Servicenetzwärkk gwährleischtät wird, hett in europäischä Chärnmärkt scho erschti Erfolg zeiget und wird für alli Swatch-Group-Marke uf ganz Europa uusdehnt.
D’ Möglichkeite vo däm Projäkt wärdäd durch di laufendi Integration vo Uhrämachorvereinigungä und Ersatzteilgrossischtä wiitor uusbaut.
IT-Syschteem:
D’ Integration vo Flagship Stores is IT-Netzwärkk vor Divison Swatch Group Corporate Customer Service isch en wiitorä Meilästei für d’ Chundäkommunikation und -bindig xi.
Chundä händ jetzt d’ Möglichkeit, übers Internet optionali Servicepositionä z’ wäählä, Choschtävoraschlääg aahzneeh und d’ Wartig vo ihrorä Uhr vom erschtä bis zum letschtä Schritt z’ verfolgä.
Wiitori wichtigi Schritt sind d’ Integration vonärä Informatiklöösig für alli Chundädienschtaktivitätä xi, womit d’ Markä no nööchor a d’ Chundä aneruckt.
– Thurgauerdütsch Swatch Group Italiä S’ uusgezaichnetä Brichtsjohr vo dä Swatch Group Italiä isch trotz schwächelndä Wirtschaftslag dur äs beachtlichs Waxtum prägt xi, was in erschtor Liniä uf ä konsequenti selektivi Votriibsstrategii und d’ Vostärchig vo dä Einzelhandälsaktivitätä zrugg z’ füährä isch.
Breguet hätt di erschti eigni Boutique in Italiä a dä Via Montenapoleone in Mailand eröffnet.
Dä Gianluca Genoni, Weltmaischtor im Apnoetauchä und Blancpain-Botschaftor, hätt in Rapallo en wiiterä Rekord ufxtellt.
Glashütte Original hätt ihri nüä Kollektionä im Mailänder Museum Bagatti Valsecchi präsentiert.
Jaquet Droz hätt ihren erschtä« Painting Workshop» durägfüort.
Höhepunkt vom Rekordjohr vo dä Omega isch d’ Eröffnig vo de Boutique in Venedig mit äm Bond-Girl Bérénice Marlohe xi.
Longines hett ihren 180 Geburtstag miträ Paarti in Mailand gfiirät.
Rado hätt a dä Venduto 4, enrä Nonprofit-Kunschtschau in Mailand teilgnoh.
Tissot hätt än Wettbewerb z’ gunschtä vo dä Wings of Life Association a dä Eicma Exhibition lanciort.
Hamilton hett s’ Flugzüüg vom Nicolas Ivanoff i dä Bahnhööf vo Room und Neapäl uusxtellt.
ck watch & jewelry hätt d’ Wältprömiärä vo de neuä Uflag vo de ck dress in Mailand zelebriort.
Swatch hätt d’ Kollektion vom Designer Lorenzo Petrantoni lanciert und isch Partnorin vo de Vogue Fashion Night Out xi.
Flik Flak hätt ihri Markäbekannthait mit Lizenzprodukt und dä Präsenz im Aquafan-Park gstaigerät.
I zwai Mailänder Flughäfä sind Hour-Passion-Gschäft eröffnet worde.
– Thurgauerdütsch Swatch Group Taiwan D’ Swatch Group Taiwan hätt 2012 ihren Einzälhandälmarkt uusgwiitet.
Breguet hätt ä Boutique mit neuäm Konzäpt im Wolkächrazzor Taipei 101 eröffnät, hätt ihres Netzwärkk uufrächt erhaltä und i d’ Renovation vo bestehendä Shop-in-shops inveschtiort.
Blancpain hätt ihri Position mit dä Kollektionä Time Zone und Fifty Fathom gfeschtigt.
Glashütte Original hätt ihres Profil als dütschi Qualitätsmarkä bi VIP-Events kommuniziort.
Jaquet Droz hätt ihri Graviertechnik demonschtriort und d’ Modäll PHM Relief Dragon und Le Dessinateur vorxstellt.
Omega hätt ä neui Boutique i dä Taipei MegaCity eröffnät und de Umweltfokus vo Planet Ocean mit de Öko-City-Vi
D’ Produktion Uhrä, Schmuck 200. GENETIC CODE Eta Manufacture Horlogère Suisse Www.eta.ch D’ ETA hed s’ Gschäftsjohr 2012 hervorragend beschlosse– sowohl bi de Ergäbnis aus au bi de produzierte Volume.
D’ Aasträngige vode Organisation, d’ Vereifachig ond Vertikalisierig vode letschte Johr, fönd aa Fröchte z’ träge.
Met de im Verlauf vom Johr entwecklete Produkt hed d’ ETA eri Politik, die induschtrielle ond technologische Fähigkeite z’ verstärke, fortgsetzt.
Die Aktione send metem Ziel ondernoh worde, s’ Wachstum vode Swatch-group-markene dor de Uusbou vode Kapazitäte för eri spezifische Produkt secher z’ stöue.
Bi de mechanische Produkt esch d’ Evolution vode nöie Entwecklige ernöit sehr bedüütsam, wie die vom Kaliber A08L11 för de Monodröcker-chronograph, wo Longines zum 180-johr-jubiläum konzipiert hed, aber au die vom Kaliber C07 för Tissot bewiist.
Im Kaliber C07 chömed of innovativi Art ond Wiis die Technologie zude Aawändig, wo us de Injekzion vo Hochleischtigsmaterialie för d’ Schwongmasse hervorgange send.
D’ Härstöuig vode Uhrwärk för Omega bildet es wiiters frochtbars Bischpöu metem Kaliber GMT 24h A16A23, em Kaliber Day-Date A16A62 oder em Chronograph met Süülerad A29A21.
Om de Qualitäts- ond Quantitätsaforderige z’ gnüege, wo bide Fabrikation vode Omega-co-axial-kaliber notwändig send, esch en nöiartigi ond flexibli Methode vode Bearbeitig ond Fertigstöuig vode Rohwärk vom Kaliber A22 implementiert worde.
Aus Bischpöu vonere erfougriiche Vertikalisierig send die nöie Mettu met de Montagelinie för das Uhrwärk A22 kopplet worde.
D’ Produkt för Swatch send äbefaus e grosse Erfoug, vor allem die för d’ Kollektione Chrono Plastic, New Gent Lacquered ond Deep Shine.
Bi ene chömed nöii, intern entweckleti Technologie im Dekorbereich zom Iisatz( glänzendi Ghüüs, farbigi Teili).
Om de starche Nochfroog vo Swatch grächt z’ wärde, esch d’ Abteilig Bearbeitig vode Swiss-made-stahlghüüs uusbout worde.
Im Eta-betreb in Sion/ Sitten( Vs) esch zudem e Montagelinie met modernschte Technologie för s’ Kaliber G1. ond s’ Swatch-kaliber 521 inschtalliert worde.
Ide Abteilig Hochleischtigs-konschtoffsprötze( Shp) esch för d’ Fabrikation vo Gläser im Sprötzgossverfahre e nöii, automatisierti optischi Kontrollalaag inschtalliert worde.
Www.flikflak.com 25 Cherzä zum Ãœsblase!
Tränds 2012 het Flik Flak ire 25 Geburtstag und iri gfäschtigt Schtellig als meistverchöifti Swiss-made-Ãœhremarka ver Chinder vonner Wält mit erfolgsgekrönte Aktivitäte und beditende Umsätz gfiiret.
Flik Flak, wo in 8. Länder in alle füf Kontinänta erhältlich isch, plibt bi Chinder und Erwagsene sehr gfrägt, will äs ira uf einzigartigi Wiis glingt, Freid und Lere z' verbinde.
Kreation Zwei herrlichi Kollektione heint Chind üs alle Altersstufe Freid gmacht.
Di Cute-size-modelli zeichnent schich hie vorallem durch iri pedagogische Wärta üs:
Uf dische Ãœhre bewägend schich Brüäder und Schweschter Flik und Flak ufem Ziffernblatt in d' Rundi und mächent ds' Zitabläse zumene Chinderschpil.
D' ältere Chinder heint dank fantasivoll gezeichnete Pirate, Pfifoltre und Güäge in zöiberhafti Gschichte chänne ihtöiche.
Die gressere Chind, ver wäli Moda sälbschtverständlich äs wichtigs Thema isch, heint schich ver di kuhle Modell voner Full-size Kollektion chänne begeischtre.
Flik Flak teilt di Begeischtrig ver prüämti Trickfilmmanoggla und hät darum iri fruchtbari Zämearbeit mit Warner Bros, Disney und Sanrio fortgsetzt.
Presänz Der 25 Geburtstag va Flik Flak isch vome internationale Malwettbewärb ver Chind geprägt worde.
Meitjini und Büäbe üs alle Eggä voner Wält hent dra teilgnu und di Gwinnerinne und Gwinner hänt je zäh personalisierti Schwizer Ãœhre vercho, wo nachem Vorbild vo de jewilige Chinderzeichnige sind gschtaltet worde.
Ds' ganz Jahr het Partyschtimmig gherrscht, wos chlini Gscheichi gigä hät.
So häts Jubiläumsmünze gigä, wome im Internet hät chänne süäche oder thematischi Zeichnigsschablone zum Usmale.
2012 hät der Colette Concept Store ds' Paris mit schinem fufzähjährige Beschtehe äbefalls en wichtige Geburtstag gfiiret.
Flik Flak het am Colette-karneval teilgnu, welä mitsch im Jardin Des Tuileries ime fascht 400. M2 grosse Zält stattgfunne hät, wels ver dische Ahlass in en magischi Wält vollem buntem Konfetti verwandlet worde isch.
Flik Flak het schich öi 2012 ver en selektivi Dischtribution engagiert, ver ire Produkt en Vorzugsplatz ane beschte kommerzielle Standerter voner Wält ds' sichre.
Dr brandneu Flik-flak-corner im prüähmte Warehüüs Harrods isch es güets Bischpil dervir.
Da är schini Tirine am Afang voner Wiähnächtssaison üfgmacht het, häder Jungi und weniger Jungi uf schich üfmerksam gmacht, wo ufer Süäch nach emene sinnvolle Gscheich sind gsi.
Wärmer und sunniger isches bider Ihweijig vomene sehr schöne Verchöifspunkt im prachtvolle nöije Salama Center in Jeddah gsi.
Di inner Schwiz geboreni Marka Flik Flak het im Prichtsjahr nu en witere güete Grund käh, iri Wurzle ds' fiire.
Dr Inlandmarkt het nämli ire international Erfolg widerschpiegelt und isch durch d' Eröffnig voner nöi Online-boutique um äs eigends Elemänt bericheret worde.
Dank dischem wichtige Ereignis ufem Schwizer Markt, cha d' Marka sicherschtelle, dass ds' wältwit beliäbteschti Chinderühre-universum ver iri iheimisch Chundschaft rund um d' Ãœhr erreichbar isch.
-. Wallisertitsch
Aug-30 SWATCH KAMMERMUSIK www.breguet.com Ide Gschicht verankrät Trends Als Ergäbnis vonere starch gstiegne Nachfrag isch 2012 für Breguet erneut es usgezeichnits Gschäftsjahr mitemne bedüütende Zuewachs im Vergliech zude Vorjahr gsi.
Diä stärchschti Absatzsteigerig verzeichnit d’ Markä ide eigne Gschäft.
Für Breguet isch 2012 s’ Jahr vude Frau gsi.
Zweihundert Jahr nachdem ihre Gründer diä vode Königin vu Neapel, Caroline Murat, bstelltä erschte Armbanduhr gliefret hed und zäh Jahr nach de Lancierig vude Kollektion Reine de Naples gstaltet d’ Markä en Usstellig zu Ehre vu dem gheimnisvolle, emblematische Ziitmässer.
Diä ide Cité du Temps in Genf eröffneti Wanderusstellig isch ide gröschte Städt vu Asie, de Vereinigtä Staate und Europa zeigt wordä, bevor sie im Golf vu Neapel dure Verastaltig vo internationaler Usstrahlig krönt wordä isch.
D’ Manufaktur us L’Abbaye( Vallée de Joux, VD) hed en Seriä vu Aläss organisiärt, wo wiiteri Kapitel vu ihrere Gschicht gschilderet het.
S’ Jahr 1815, idem de Abraham-Louis Breguet dur de französischi König Ludwig XVIII. zum Uhrmacher vude königliche Marine ernännt wordä isch, isch in Genf im Zentrum vonere Usstellig vu alte Marinechronographe gstandä.
D’ 1950er Jahr sind dur diä in New York eröffneti Usstellig« Breguet:
Horloger, Aviateur, Innovateur» wieder lebendig wordä.
D’ 2000er Jahr wiederum sind vum Ufcho vum Silizium und de Hochfrequenz prägt gsi, wo s’ Thema vu punktuell vor allem in Singapur duregfüärtä Verastaltigä gsi isch.
2012 hed Breguet zudem d’ Aktivitäte ide Kommunikation intensiviert.
D’ Markä hed die erschti Usgab vude jährlich erschienende Ziitschrift Le Quai de l’ Horloge publiziert, wo dur en iPad-Version ergänzt wird.
De enormi Erfolg vo dem elektronische Format hed Breguet dezue bewoge, en Markä-App für s’ iPad und s’ iPhone z’ lanciere.
Usserdem isch en neui Werbekampagne für Damäuhre lanciert wordä, wo s’ Credo vo Breguet,« in jeder Frau lebt eine Königin» fiiret.
Unter de Leitig vom Marc A. Hayek hed Breguet 2012 ihri Forschigs- und Entwickligsarbet fortgsetzt.
D’ Manufaktur hed ade Baselworld ihri neuschte Innovationä im Bereich vude grundlegende uhrmacherische Konzept für d’ Ziitzoneazeig und de Isatz vu magnetischer Chraft, um bsundri Ganggnauigkeit und -stabilität vude klassische mechanische Uhr z’ steigre, zeigt.
Kreation Classique Chronométrie 7727 in Wiiss- odr Rosagold De Ziitmässer verfüägt dank sinrä Frequenz vo 10 Hertz– en Premiere bi Uhre ohni Chronographemechanismus– über en Regulierchraft bzw. Leistigsufnahm vu rund 800 Mikrowatt im Vergliech zu weniger als 200 Mikrowatt bim gröschte Teil vude leistigsfähigschte mechnische Stoppuhre.
Dankem Könne vo Breguet bim Isatz vo Siliziumkomponente hed diä hohi Frequenz mitemne herkömmliche Unruh-Spiralfedrä-Paar chönne erreicht werde.
De Mechanismus enthaltet zuedem en völlig neui Lösig für d’ Verbesserig vude Zapfälagerig, Rotation und Stabilität vude Unruehwelle.
Sie basiert uf de Integration vu zwei bsunders starche Mikromagnete ide beidsiitige Zapfälager.
Da de eint Magnet stärcher isch als dr ander, bliibt de Zapfe uf dere Siite vude Welle ständig im Kontakt mit de Rubinchappä vu sim Magnet.
Gliichziitig wird dank de magnetische Induktion ide Welle en magnetischi Aziähigschraft erzüügt, wo zäme mitem selbschtstabilisierende Drehmomänt uf d’ Unruehwelle ihwirkt.
Dadur entstaht es dynamischs System, wo sich selber zentriert und korrigiert.
2007 Tradition 7067 GMT in Wiiss- odr Rosagold Diä ästhetisch Eleganz vo dere Uhr entspricht ihrere Bedienerfründlichkeit.
En Drücker bi 10 Uhr uf de Ghüüsflanke erlaubt die schnelli Korrektur vude Ziitzone, wo ufem nach 12 Uhr verschobnä Ziffereblatt abgläse werde chan.
Es zwoits, handguillochierts und bi 8 Uhr agordnets Ziffereblatt zeigt d’ Referenzziit deheime ah, ergänzt duren Tag/Nacht-Indikator bi 10 Uhr, sofort erkännbar dank sinä silbrige und schwarze Hälftene.
Marine GMT 5857 in Edelstahl odr Rosagold D’ Kollektion Marine isch um es neuartigs GMT-Modell mit Edelstahl- odr Rosagoldghüüs erwiiteret wordä.
Diä aktuell Ortsziit chan ade beide zentrale Zeiger abgläse werde.
D’ Referenzziit isch ufemne Stundechreis bi 6 Uhr ersichtlich, ergänzt dur de 24-Stundä-Indikator bi 2 Uhr.
Es Datumfänschter, wo mit de Azeig vode Ortsziit synchronisiert isch, verstärcht de praktischi Aspekt vo dere Uhr.
Ihres Ziffereblatt isch mitemne Welle-Guillochis gschmückt, wobi das Motiv bim Stahlmodell uf versilbärtem Gold, uf de Rosagoldversion uf schwarzem Rhodium usgfüärt isch.
D’ Stundächreis unterscheidet sich dur römischi Ziffere für d’ Referenz- und arabischi Ziffere für d’ Ortsziit vode aktuell igstellte Ziitzone.
Héritage Phases de lune rétrograde 8860 und 8861 Es neus Modell mit Mondphaseazeig beriicheret im Brichtsjahr d’ Kollektion Héritage.
S’ Automatikkaliber 586L vudem Ziitmässer ermöglichts, d’ Wandlige vumne zum Ghüüs assortierte Mond z’ verfolge, während im Zentrum vum Ziffereblatt us guillochiertem Naturperlmutt d’ Stundä und Minutä azeigt werdit.
S’ vo blossem Aug nid sichtbare Gsicht vum Mond isch en augezwinkernde Verwiis uf s’ Markäzeiche vo Breguet:
d’ Pfleg vude chlinschte Details.
Das Modell isch i verschiedene Versione, mitemne gschweifte Fassghüüs us Rot- odr Wiissgold sowie mit eifacher odr diamantbsetzter Lünette, lieferbar.
Reine de Naples, Jubiläumssondermodell 8973 D’ Minutärepetieruhr mit Schlagwärch im Verübergah lüütet jedi volli Stund mit zwoi drüümal wiederholte Schläg;
diä Funktion laht sich mitem Drücker bi 2 Uhr usschalte.
Diä durä Spahirbode sichtbari Geometrie vude Brügge, de Schwingphase und de Dekors verkörpret s’ Bild vomne mediterrane Gartepavillon und erinneret a die prächtige Residenze vode Caroline Murat.
D’ Lünette und de Bandastoss sind mit 28 Brillantschliff-Diamante und 27 blaue Spahire bsetzt.
S’ Ziffereblatt us versilbärtem Gold und de Höhering sind mit 233 Brillante und 303 blaue Saphire vu unterschiedlicher Tönig usgfasst, wo füren feini Farbabstufig sorged.
Präsenz Usstellige Mit de Wanderusstellig« 1810-1812, Breguet erfindet für eine Königin die erste Armbanduhr» hed d’ Markä ihri Visibilität uf internationaler Ebeni gsteigeret.
Genf, Schanghai, Peking, New York, Las Vegas, Paris, Tokio und Züri ghöred zude Städt, wo d’ Aficionados vude Markä d’ Usnahmestück hend chönne entdecke, drunder die vollständig Kollektion Reine de Naples.
Zude 200-Jahr-Fiir vude erschte Armbanduhr hed Breguet usserdem en exklusive Alass für fascht drüühundert Gäscht us aller Welt im Golf vu Neapel organisiert.
En bescheideneri, abr unvergässlichi Abigsverastaltig hed in Aweseheit vo Chunde und renommierte englische Journalischte im Nationalmuseum vude Wallace Collection in London stattgfunde.
Breguet hed Chunde vu ihrere Boutique in Ginza zunere Usstellig über Kunsthandwärch und insbesonders über d’ Kameengravur iglade, wofür extra en Meister vu dem Fach nach Tokio greist isch.
D’ Usstellig rund um diä alti Tradition vude Kameenschniiderei isch aschlüssend ide Breguet-Boutique in Cannes präsentiert wordä, bevor si nach Porto Cervo uf Sardinie greist isch, wo en priviligierti Gäschteschar s’ Savoir-faire vude Manufaktur hend chönne bewundere.
Spöter sind d’ Chunde und Mediäverträter in Hongkong zumne VIP-Abig iglade gsi, wosi s’ Könne vomne Graveur vo Breguet i dere Technik hend chönne verfolge.
In Jekaterinburg hed Breguet anere ussergwöhnliche Usstellig über d’ Uhr Classique Hora Mundi als Premiere in Russland d’ Classique Hora Mundi Haute Joaillerie präsentiert.
In Singapur hed Breguet drüü Täg de Theme Silizium und Hochfrequenz gwidmet.
Iflussriiche Mediä und usgsuechte Kenner isch Glägeheit bote wordä, diä technologische Innovatione kennezlerne und sich mit emne R&D-Spezialischt vude Manufaktur z’ unterhalte.
Sep-30 Breguet hed s’ Erbe vu ihrem Gründer erneut is Rampeliecht grückt mit de Usstellig« Breguet:
Horloger, SWATCH FRANCO Aviateur, Innovateur» zu Ehre vumne Jahrhundert mit Uhre, wo vude Aviatik inspiert wordä sind.
D’ Vernissage hed in New York unter freiem Himmel stattgfunde, und zwar a Bord vum Flugzüügträger Intrepid vor ere Staffle Kampfflugzüüg als Hintergrund.
Meh als 300 Gäscht hend die Usstellig bsuecht, zu dere au en chlini Show über s’ Space Shuttle Enterprise ghört hed.
En Höhepunkt vum Eröffnigs-Soiree isch d’ Präsentation vu 26 Breguet-Uhre gsi, drunder zäh erschtmals ide Vereinigte Staate usgstellti Vintage-Modell.
Schliesslich hed Breguet d’ Pforte vu ihrere Genfer Boutique füren Usstellig über diä historische Beziähige vum Abraham-Louis Breguet zude königliche Marine vu Frankriich göffnet.
Em Publikum sind alti Hochpräzisions-Chronometer us de Sammlig vum Breguet-Museum und neueri Stück vude 1990 kreiärte Kollektion Marine präsentiert wordä.
Partnerschafte Breguet unterstützt d’ Kunst und Kultur als Mäzenin und dur mehreri Partnerschafte.
Breguet und d’ Tourbillon-Boutique in Puerto Banús hend es Wohltätigkeitskonzert vude berüämte spanische Sängerin Montserrat Caballé zugunschte vude gmeinnützige Gsellschaft The Children for Peace g’sponsret.
Zum Uftakt vude Saison 2012/2013 fiiret d’ Markä usserdem ihres dritte Jahr Partnerschaft mit de New Yorker Philharmoniker.
D’ Präsenz in New York hed Breguet dur d’ Partnerschaft mit de Carnegie Hall gstärcht, idem d’ Manufaktur speziell für d’ Morse-Lobby vudem legendäre Konzertsaal en grossi Wanduhr nachem Vorbild vu ihrere Tourbillonuhr konstruiert hed.
Als Hommage a diä berüämte Komponischte und Musiker unter de Chunde vu Breguet hed Breguet zuedem 2012 zum ölfte Mal in Folg de Concours de Genève sowie de uf klassischi Musig spezialisierti Fernsehsender Mezzo gsponsort.
Gschäftseröffnige S’ Jahr 2012 isch vude Uswiitig vum Netz und emne neue Konzept für d’ Breguet-Boutique prägt gsi.
Rund zäh eigni Gschäft sind eröffnet oder imne ziitgemässe Stil renoviert wordä.
Als Abbild vude Attribut vude Manufaktur sind d’ Glaswänd farblich vude versilbärte Goldziffereblätter inspiriert, während d’ Gravur vum Glas es traditionells Guillochis-Motiv vu Breguet ufnimmt, de Clou de Paris( Pariser Pflasterstei).
Diä neu, Ändi 2011 erschtmals in Gstaad enthüllti Innearchitektur isch binere zwoite Iwäihig in Seoul im Mai 2012 im Mittelpunkt gstande, gfolgt vonre Wiedereröffnig vude renovierte Breguet-Boutique in Wien, de Eröffnig vum erschte eigne Gschäft in Italiä in Mailand und de Boutique in Taipeh, Abu Dhabi und Schanghai.
Uszeichnige D’ Classique Hora Mundi 5717, en Ziitmesser mit augeblicklichem Ziitzonewechsel, isch vude Ziitschrift Robb Report für d’ Edition 2012 vu ihrem Priis Best of the Best für ihri Schönheit und ihri funktionelle Aspekt uszeichnet wordä.
S’ Magazin Montres Passion hed alässlich vude 10 Usgab vum alljährlich stattfindende Wettbewerb« Uhr des Jahres» vu insgesamt sechs Uszeichnige drüü vu ihrne prestigeträchtigschte Priise de Markä Breguet verliehä.
D’ Uhr Héritage Phases de lune rétrograde hed d’ Jury mit ihrere kühne Ästhetik bezaubret und isch zur Uhr des Jahres und Damenuhr des Jahres krönt wordä.
Ide Online-Abstimmig über die vude Jury selektionierte vierzg Uhre für de Preis des Publikum 2012 isch d’ Tradition GMT obenus gschwunge.
1991 Oct-30 Haute Joaillerie Breguet SWATCH TYPICAL SQUARE Wenn Eleganz lebändig wird Obwohl s’ Könne vu Breguet in erschter Liniä in innovativer Uhrmacherkunst Gstalt animmt, bietet d’ Markä au Schmuckkreatione a, wo vo altüberliefertem Savior-faire ide Juwelierskunst züüged.
Breguet schiebt d’ Grenze vum Mögliche ide Haute Joaillerie jedes Jahr no wiiter use, um s’ Konzept vude Eleganz neu z’ definiere.
Crazy Flower Full Baguettes Das no ussergwöhnlichere Modell als die 2010 lancierti Crazy Flower isch vollständig mit Diamante beschichtet.
S’ Armband isch mit 120 Stab- odr Baguetteschliff-Diamante bstetzt.
S’ konkav gschweifte Ziffereblatt ide Mitti vu dere kristalline Blueme wiederum isch mit 206« chopfüber» gfasste Brillantschliff-Diamante überzoge, während de Höhering mit 66 wiitere, traditionell gfasste Brillante und de Stundächreis mit 20 Baguetteschliff-Diamante bsetzt isch.
Diä berüämte Breguetzeiger mit ihrere durbrochene« Pomme» isch vu Hand boge wordä, umsi de Vertüüfig vum Ziffereblatt azpasse.
D’ Blüäteblätter bestönd us 193 beweglich gfasste Baguetteschliff-Diamante, wo sich bi jedere Bewegig vum Handglänk hi und her wieged.
Marie-Antoinette Dentelle Breguet hed usserdem en Neuinterpretation vude Uhr Marie-Antoinette vorgstellt, um s’ Faible vude französische Königin für d’ Haute Couture und insbesondre für Spitzäarbeite z’ würdige.
De vu Spitze inspirierti Dekor bestaht us 70 Brillantschliff-Diamante, wo de Wölbig vum Ghüüs folged und sich über s’ Ziffereblatt us naturbelassnem Perlmutt usbreitet.
S’ Ghüüs nimmt bi 6 Uhr en mit 98 Brillante beschichteti Chugle uf, wo en herrliche Ovalschliff-Rubin vo fascht 1,2 Karat offebart.
D’ Kollektion Petite Fleur wird erwiiteret Breguet hed 2011 d’ Petite Fleur usebracht, en Haute-Joaillerie-Uhr, wo ebefalls ufem Konzept vo beweglich gfasste Stei beruäht.
2012 hend d’ Meisterjuwelier vu Breguet d’ Kollektion Petite Fleur dures Schmuckensemble, bestehend us Ring, Ahänger und Ohräring, erwiiteret.
Bi jedem vu dene Stück prangt ide Mitti en Solitär-Diamant, wo vu Brillantschliff-Diamante umringt isch.
S’ Herzstück vu dene Usnahmekreatione krönet mit Stift beweglich gfassti Baguetteschliff-Diamante.
– Zugerdütsch Oscilloquartz www.oscilloquartz.com Für Oscilloquartz isch 2012 es Jahr vom kontinuierliche Übergang mitere usgeprägte Wiiterentwicklig vode Netzwerchtechnologie in Richtig Internet-Protokoll( IP) und de wiitere Entwicklig und Ifüärig vo IP-Synchronisationslösige gsi.
Diä technische Veränderige zäme mit de ahaltende Nachfrag vode komplexe Märkt sind sehr schweri Useforderige gsi, womer hed müsse bewältige.
Ungeachtet vo dem sind a mehrere Fronte wichtigi Meilestei erreicht wordä, so mit de erfolgriiche Usrüschtigszuelassig gmäss de Zertifizierig NEBS( Network Equipment– Building Systems) vode Stufe 3 vonere neue US-Version vom Oszillator OSA Timing Signal, wo sich gegewärtig ide letschte Phase vode Feldqualifikation bimne Tier-1-Betriber befindet.
Die erschte flächedeckende Ifüärige vode choschtegünschtige IP-Sync-Grandmaster-Lösige werdet grad bi füärende Betriber in Russland, Asie und de Schwiiz duregfüärt.
Es bedüütends Wachstum isch au bide Nachfrag fürs Flaggschiff unter de Oszillatore z’ verzeichne gsi, em ultrastabile und grüscharme BVA Oscillator( USO).
Neui, für de IP-Markt vode Telekommunikation entwickleti Produkt werdit zäme mit einige Innovatione für de Markt vode Ziit- und Frequenzmessig in naher Zuekunft verfüägbar si.
Trotz de im Brichtsjahr weltwiit schwirige Situation uf de Telekommunikations- und Finanzmärkt gseht Oscilloquartz wiiterhin gueti und langfrischtigi Perspektive ide erkännte Schlüsselfelder für wiiters Wachstum wie ide IP-Synchronisierig und de Programm für Ziit- und Frequenzmessig.
D’ Strategie vom Unternehme isch fokussiert uf d’ Kontrolle vode Usgabe um s’ Gschäft effektiv dur die Übergangsperiode z’ füäre, während glichziitig wiiteri Schlüsselentwicklige realisiert werde chönnd.
– Zugerdütsch Swatch Group Öschterriich D’ Swatch Group Öschterriich hed 2012 es absoluts Rekordjahr verzeichnet.
D’ Umsätz hend bi fascht allne Markä chönne im zweistellige Prozäntbereich gsteigeret und zuesätzlichi Marktateil chönne eroberet werde.
D’ Tourbillon-Boutique hed mit lokale Verastaltige ihri Bekanntheit g’feschtigt.
D’ Wiedereröffnig vode vergrösserte Breguet-Boutique isch im Rahme vomne Event gfiiret wordä.
Glashütte Original hed ihri Marktateil chönne usbaue und de Absatz steigere.
Omega hed 2012 s’ beschte Ergebnis sit de Ifüärig vode Markä in Öschterriich ereicht.
D’ E
Www.tissot.ch You Touch It Tells Trends– Zu dr Marggeidäntität vo Tissot ghört d’ Innovation, wo us dr Tradition entschtoht.
Uf dere Grundlag het s’ Ungernähme sini Füehrigsroue i dr taktile Uhreinduschtrie sit 1999 usbaut und gfeschtigt.
Derzue biitreit hei 2012 atemberaubendi neui Touch-aktivierti Produkt für Dame und Herre, wo im ne wäutwiit usgschtraute TV- und Chino-schpot unger em Titu« You Touch It Tells» inere Hauptroue z’ gseh si gsi.
Angeri Produktfamilie, au im mechanische Segmänt, si äbeso erfougriich gsi.
Si verbinde nahtlos tüüf verwurzleti Kompetänz mit modärnem Design und generierä so rund um d’ Wäut ä grossi Nachfrog.
– Die schtarchi Marggepresänz vo Tissot isch vom ne dynamische Wachstum im wiit gschpannte Einzuhandusnetz und mit wäutwiite Uftritte bi ungerschidleche internationale Schportaaläss ungerschtützt worde.
Tissot het i aune ihre 16. Märkt ä zwöischtöuigi Steigerigsrate verzeichnet.
Wesentläch zu derä Leischtig biitreit het au die berüehmti Familie vo de Tissot-botschafter, wo bi de Aktivitäte i de Märkt unermüedlech ihri Energie, ihres Charisma und ihri Erfoug iibrocht hei.
Kreation Tissot Le Locle Automatic Chronometer Edition D’ Tissot Le Locle Automatic Chronometer Edition verkörperet dr tüüf verwurzlet Schtouz uf d’ Gschicht vo dr Margge.
Die Uhr het 2011 am Concours International De Chronométrie i dr Kategori« Klassischi Uhre– Firme» dr erscht Priis gwunne und isch 2012 zum ne grosse Erfoug worde.
Si zeigt uf eleganti Art s’ verfiinerete uhrmacherische Chönne vo Tissot i dr Kunscht, ussergwöhnlechi mechanischi Wärch z’ kreiere. Ä fiin gravierte Sichtbode git Iiblick i die raffinierti« Seu» vo däm Modäu.
Erläseni Detail wie s’ dopplet entschpieglete Saphirglas und s’ Zifferblatt mit Guillochemotiv reflektiere die Kompetänz au i dr üssere Erschiinig.
Neui Tissot T-touch-uhre Tissot isch sit 1999 füehrend i dr Taktiutechnologie für Uhre und het das au 2012 wider bewise.
Die neui Tissot T-touch Classic het sich aus ultimativi Uhr fürä schportlech Gentleman fescht etabliert.
Si isch mit öuf über Touchscreen aktivierbari Funktione usgrüschtet, drunger mit emne Chronograph und emne Kompass, und macht gliichzitig ä schtarchi, schtiuvoui Ussag– öb im Goufclub oder uf dr Cocktailparty.
D’ Tissot T-touch II Lady Diamonds het 2012 zu de liebschte Begleiterinne vo de Fraue ghört.
Si hei uf d’ Zueverlässigkeit vo drizäh vüufäutige Funktione chönne zöue, was die Uhr zum ne« Muss» für nä actiongladene Läbensschtiu macht.
Mit ihrem Perlmuettzifferblatt i Schwarz oder Wiis und diamantbsetzte Detail treit si ihre wiiblech Charme kompromisslos zur Schau.
Tissot T12 Ganz« in Touch» mit ihrere feminine Siite isch au d’ Tissot T12, wo i Aalehnig a die berüehmti, 1999 erschtmaus vorgschtöuti Tissot T-collection benannt worde isch und d’ Tradition vom Erfoug mit Schtiu wiiterfüehrt.
Ihri nahtlose, fliessende Linie verbinde sech mit dä T-glieder harmonisch zunere Kombination vo modärnem Design und säubschtsicherem Charme.
Si passt sech mit ere Vüuzau vo Optione de ungerschidlechschte Schtimmige, Aaläss und Uftritte aa– sigs mit glänzige Diamante uf em Zifferblatt oder Ghüüs, änguhaft würkende Perlmuettzifferblätter, trendige Bicolor-versione oder emne faszinierende Sunneuhr-effekt.
23/3. Swatch NUMBERS EVERYWHERE 2003 24/3. Swatch Presänz Metrica Tissot isch 2012 uf dr ganze Wäut bi meh aus 50. Schportaaläss aus Partnere im Iisatz gschtange.
Ihres konkurränzlose Know-how i dr aaschpruchsvoue Ziitmässig isch i ihrere Roue aus offizielli Ziitnähmere bi Veraaschtautige vor Motogptm, Fim Superbike, Fiba, Afl und de Wäutmeischterschafte im Radschport, Fächte und Iishockey wider uf d’ Prob gschtöut worde. Äs wiiters schportlechs Glanzliecht vom Johr isch d’ Ungerschrift uf emne Vertrag gsi, mit däm Tissot aus offizielli Ziitnähmere vo de 17 Asieschpüu 2014 im südkoreanische Incheon verpflichtet worde isch.
Vom 19 Septämber bis zum 4 Oktober wärde sech dört rund 1300. Athletä us 45 Länder i 36 ungerschidleche Diszipline mässe und sich drby uf Tissot verloh.
Näbe traditionelle und internationale Diszipline wie Schwümme, Liechtathletik, Basketbau und Velofahre wärde bi dene Schpüu au asiatischi Schportarte zeigt, zum Bischpüu Sepak Takraw, Wushu oder Kabaddi.
Tissot wird so d’ Möglechkeit ha, ihri massgschniiderete Lösigsaasätz i dr Schportziitmässig dr Öffentlechkeit vorzschtöue.
Dank ere im Aprüu 2012 veriibarte Marketing-partnerschaft isch Tissot die erschti« Offizielli Uhr vom Madison Square Garden» worde.
Das isch dr Uftakt gsi für d’ Integration vo dr Margge i die wäutberüehmti Arena.
Mit däm zeigt Tissot jetzt prominänt bim Iigang vom Schtadion uf dr 7th Avenue mit jöhrlech meh aus 60. Millione Fuessgänger und au uf dr 8th Avenue Flagge.
D’ Inschtallation zöut für jede, wo do verbii chunnt, guet sichtbar dr Countdown vo de Minute bis zu de Heimschpüu vo de Knicks und Rangers.
Uf Tissot-uhre i dr berüehmte Lobby vom Hauptiigang chöi sech d’ Fäns vergwüssere, dass sie rächtzitig zum Aapfiff is Schtadion chöme.
Während de Schpüu wird d’ Margge uf Gardenvision, dr Aazeigetafele, wo ir Mitti vor Arena hanget, d’ Gschicht vo de zwöi Teams is Rampeliecht rücke. Ändi 2012 hei au 15. Monomarggegschäft zum dynamische und schtändig wachsende Tissot-einzuhandusnetz ghört.
Swatch DON’ T BE TOO LATE Www.omegawatches.com Links zu London:
di Olympische Spiil und de James Bond Trends S’ solide Ergäbnis vo Omega gründet uf em Erfolg vo ihrne exklusive Co-axial-uhrwerke, vom uusgwiitete Vertrieb über d’ Monomarken-boutiqä, de wiitergfüehrte Straffig vom Einzelhandelsnetz und uf drüü bedüütende Partnerschaftä:
mit de Olympische Spiil, mit em Ryder-cup-golfmannschaftsturnier und em unglaublichä Erb vom James Bond.
Im Juli und Auguscht händ wältwiit öppe vier Milliarde Tv-zuschauer und Bsuecher zuegluegt, wie Omega als offizielli Ziitnehmerin a de Olympische Spiil und de Paralympics 2012 in London gwürkt hät.
Bi de amerikanischä Pga-golfturnier sowie em spannendä Ryder Cup im September hät sich d’ Marke, wo im Sport bereits hoch im Kurs staht, zusätzlich profiliert.
Skyfall isch de siebti Film wo de James Bond e Omega Seamaster treit.
De Spiilfilm wo im Herbscht lanciert worde isch und bereits als erfolgriichschte Spiilfilm i de Gschicht vo dere Serie igange isch, hät für d’ Marke e perfekti Plattform dargstellt.
Meh als 9. % vo de mechanischä Omega-uhrwerch sind hütt mit de Co-axial-technologie uusgstattet.
Das Jahr hät zuedem d’ Wältpremiere vo Omega Ceragold™ stattgfunde.
Das isch es Verfahre, wo mer 18- karätigs Gold nahtloos mit Keramik chan verbindä.
2012 hät Omega noii Boutiqä a uusgwählte Standort rund um de Globus eröffnet.
Ungfähr 285 Monomarke-gschäft sind a de beschtä Shopping-adrässene vo de Welt zfinde.
Mit em Support vo Orbis International und ihrere flüügende Augeklinik isch s’ Brichtsjahr bi Omega usserdem im Zeichä vom soziale Engagement gstande.
D’ Lancierig vom Film Planet Ocean hät di dringlich Botschaft, oisen Planet z’ schütze, in Mittelpunkt gstellt.
Und schliesslich isch Omega Partnerin vo Solar Impulse gsi, em erschte Interkontinentalflug vomene nur mit Solarenergie betribene Flugzüüg.
Kreation Constellation 38 Mm Day-date Mit de Constellation 38 Mm Day-date isch s’ Co-axial-kaliber 8602/8612 vo Omega uf de Märt choo.
Es isch s’ erschte vo de huuseigene Co-axial-uhrwärk wo de Wuchetag und s’ Datum augenblicklich springed.
The James Bond 7 50th Anniversary Collector’s Piece Zum di 5. Jahr Presänz vom James Bond uf de Liinwand z’ fiirä, hät Omega e aktualisierti Version vo de Seamaster Diver 30. M, wo scho lang mit em 7 verbunde isch, usegeh.
S’ Modäll James Bond 7 50th Anniversary Collector’s Piece isch i 41- und 36,25-mm-versionä erschine und isch mit em Co-axial-kaliber 2507 uusgschtattet.
Seamaster Planet Ocean 60. M« Skyfall» Limited Edition Mit de Seamaster Planet Ocean 60. M «skyfall» Limited Edition hät Omega di sibti Rolle als Ziitmässer ineme James-bond-film gfiiret.
D’ Lünette vom noiiä Modäll fallt dur de mattschwarzi Keramikring uuf.
S’ 007-logo befindet sich bim sibni uf em Ziffereblatt.
De Ziitmässer wo am Film gwidmet isch wird vomene Co-axial-kaliber 8507 vo Omega aatribe und isch inere Serie produziert worde wo uf 5007 Stück beschränkt isch.
Seamaster Planet Ocean Ceragold™ 2012 hät Omega d’ Uhrä vo de Kollektion Seamaster Planet Ocean Ceragold™ lanciert.
D’ Tauchskale uf de Lünette beschtaaht us emene innovative Werkstoff namens Ceragold™.
D’ Inkrustation vo Ceragold™ i Keramiklünettä uf Zirkonbasis isch e Wältpremiere.
1984 05/3. Seamaster Aqua Terra Gmt Swatch Jelly Fish Mit de Seamaster Aqua Terra Gmt hät s’ Omega-kaliber 8605/8615 Premiere gfiiret.
Es isch s’ erschte vo de huuseigene Co-axial-uhrwerk mit ere Gmt-komplikation.
S’ 43-mm-ghüüs gitz in Versionä us 18 Karat Rotgold, Edelstahl oder Bicolor-stahl-gold mit Armbändeli us passendem Metall oder us Läder.
Speedmaster« First Omega in Space» Numbered Edition Chronograph Über di schtränge Teschts, wo dezue gfüehrt händ, dass d’ Speedmaster sich als einzigi Uhr für di bemannte Ruumfahrtsmissione vo de Nasa qualifiziert hät, isch so viel gschribe worde, dass mer liecht vergässe chönnt, dass di erschti Omega im Wältruum d’ Speedmaster gsi isch.
De Wally Schirra hät si 1962 während siim Mercury-atlas-8-flug treit.
S’ Modäll The Speedmaster« First Omega in Space» erinneret an 5. Jahrestag vo dere Mission.
Speedmaster Spacemaster Z-33 D’ Speedmaster Spacemaster Z-33 isch vo de« Pilot Line» vo Omega inspiriert worde und isch mit emene noiie Multifunktions-quarzwerk uusgstattet, em Kaliber 5666 Bi de Konzeption hät mer a Pilote dänkt, und drum kombiniert de Ziitmässer s’ Design vonere Ikone mit Spitzetechnologie.
Über em digitale Ziffereblatt drähit sich es Set vo analoge Zeiger.
Vier Drücker und d’ Chrone uf em Ghüüs us Grade-5-titan sorget für di voll Kontrolle über di digitali Aazeig.
E Ladymatic mit fascht 90. Diamantä 2012 hät Omega en neue Star i de Kollektion Ladymatic vorgschtellt.
Es spektakulärs 34-mm-ghüüs us 18 Karat Rotgold isch mit ere Lünette usgschtattet, wo vollschtändig mit Diamantä beschichtet isch, genauso wie d’ Glieder vom Armband, wo au us de gliiche Goldqualität sind.
D’ Flankä vom Ghüüs sind mit emene Wällemotiv us kunschtvoll gfasste Diamantä gschmückt.
Di 894 Diamantä vo de Schmuckuhr händ es Gsamtgewicht vo 5,46 Karat!
Presänz 2012 händ di Olympische Spiil in London, wo d’ Omega als offizielli Ziitnehmerin tätig gsi isch, de Höhepunkt vom Jahr bildet.
Viel Beachtig i de Medie hät d’ Marke aber au übercho bi de Eröffnig vo noiie Boutiqä sowie dank de grössere Presänz im Golfsport, em ernoite Engagement bi soziale Projekt rund um d’ Wält und dur d’ Rolle am Handglänk vom 7 im erfolgriichschte James-bond-film vo allne Ziite.
Da es paar Höhepünkt vo dem Jahr:
D’ Montagestrass für s’ Co-axial-kaliber 930. In Grenchen( So) isch e noii Montagestrass de Produktion vo Chronographe mit em Co-axial-kaliber 9300/9301 gwidmet worde.
Roboter tüend sich wiederholendi Arbetsschritt erledige, während Uufgabe, wo meh Können und e mänschlichi Note erfodered, vo Hand uusgfüehrt werded.
Gschäftseröffnige/ Distribution Omega hät i de europäische Hauptstett Wien und Prag Flagship Stores eröffnet sowie au a neue Standort i de Vereinigtä Staate und wiitere prestigeträchtige Adrässene rund um de Globus.
S’ globale Vertriebsnetz umfasst Ändi 2012 rund 285 Boutiqä.
Swatch DON'T BE TOO LATE Www.omegawatches.com Links zu London:
di Olympische Spiil und de James Bond Trends S’ solide Ergäbnis vo Omega gründet uf em Erfolg vo ihrne exklusive Co-axial-uhrwerke, vom uusgwiitete Vertrieb über d’ Monomarken-boutiqä, de wiitergfüehrte Straffig vom Einzelhandelsnetz und uf drüü bedüütende Partnerschaftä:
mit de Olympische Spiil, mit em Ryder-cup-golfmannschaftsturnier und em unglaublichä Erb vom James Bond.
Im Juli und Auguscht händ wältwiit öppe vier Milliarde Tv-zuschauer und Bsuecher zuegluegt, wie Omega als offizielli Ziitnehmerin a de Olympische Spiil und de Paralympics 2012 in London gwürkt hät.
Bi de amerikanischä Pga-golfturnier sowie em spannendä Ryder Cup im September hät sich d’ Marke, wo im Sport bereits hoch im Kurs staht, zusätzlich profiliert.
Skyfall isch de siebti Film wo de James Bond e Omega Seamaster treit.
De Spiilfilm wo im Herbscht lanciert worde isch und bereits als erfolgriichschte Spiilfilm i de Gschicht vo dere Serie igange isch, hät für d’ Marke e perfekti Plattform dargstellt.
Meh als 90 % vo de mechanischä Omega-uhrwerch sind Hütt mit de Co-axial-technologie uusgstattet.
Das Jahr hät zuedem d’ Wältpremiere vo Omega Ceragold™ stattgfunde.
Das isch es Verfahre, wo mer 18karätigs Gold nahtloos mit Keramik chan verbindä.
2012 hät Omega noii Boutiqä a uusgwählte Standort rund um de Globus eröffnet.
Ungfähr 285 Monomarke-gschäft sind a de beschtä Shopping-adrässene vo de Welt zfinde.
Mit em Support vo Orbis International und ihrere flüügende Augeklinik isch s’ Brichtsjahr bi Omega usserdem im Zeichä vom soziale Engagement gstande.
D’ Lancierig vom Film Planet Ocean hät di dringlich Botschaft, oisen Planet z’ schütze, in Mittelpunkt gstellt.
Und schliesslich isch Omega Partnerin vo Solar Impulse gsi, em erschte Interkontinentalflug vomene nur mit Solarenergie betribene Flugzüüg.
Kreation Constellation 38 Mm Day-Date Mit de Constellation 38 Mm Day-date isch s’ Co-axial-kaliber 8602/8612 vo Omega uf de Märt choo.
Es isch s’ erschte vo de huuseigene Co-axial-uhrwärk wo de Wuchetag und s’ Datum augenblicklich springed.
The James Bond 7 50th Anniversary Collector’s Piece Zum di 50 Jahr Presänz vom James Bond uf de Liinwand z’ fiirä, hät Omega e aktualisierti Version vo de Seamaster Diver 300 M, wo scho lang mit em 7 verbunde isch, usegeh.
S’ Modäll James Bond 7 50th Anniversary Collector’s Piece isch i 41- und 36,25-mm-versionä erschine und isch mit em Co-axial-kaliber 2507 uusgschtattet.
Seamaster Planet Ocean 600 M« Skyfall» Limited Edition Mit de Seamaster Planet Ocean 600 M« Skyfall» Limited Edition hät Omega di sibti Rolle als Ziitmässer ineme James-bond-film gfiiret.
D’ Lünette vom noiiä Modäll fallt dur de mattschwarzi Keramikring uuf.
S’ 007-logo befindet sich bim Sibni uf em Ziffereblatt.
De Ziitmässer wo am Film gwidmet isch wird vomene Co-axial-kaliber 8507 vo Omega aatribe und isch inere Serie produziert worde wo uf 5007 Stück beschränkt isch.
Seamaster Planet Ocean Ceragold™ 2012 hät Omega d’ Uhrä vo de Kollektion Seamaster Planet Ocean Ceragold™ lanciert.
D’ Tauchskale uf de Lünette beschtaaht us emene innovative Werkstoff namens Ceragold™.
D’ Inkrustation vo Ceragold™ i Keramiklünettä uf Zirkonbasis isch e Wältpremiere.
1984 05/30 Seamaster Aqua Terra Gmt Swatch JELLY FISH Mit de Seamaster Aqua Terra Gmt hät s’ Omega-kaliber 8605/8615 Premiere gfiiret.
Es isch s’ erschte vo de huuseigene Co-axial-uhrwerk mit ere Gmt-komplikation.
S’ 43-mm-ghüüs gitz in Versionä us 18 Karat Rotgold, Edelstahl oder Bicolor-stahl-gold mit Armbändeli us passendem Metall oder us Läder.
Speedmaster« First Omega in Space» Numbered Edition Chronograph Über di schtränge Teschts, wo dezue gfüehrt händ, dass d’ Speedmaster sich als einzigi Uhr für di bemannte Ruumfahrtsmissione vo de Nasa qualifiziert hät, isch so viel gschribe worde, dass mer liecht vergässe chönnt, dass di erschti Omega im Wältruum d’ Speedmaster gsi isch.
De Wally Schirra hät si 1962 während siim Mercury-atlas-8-flug treit.
S’ Modäll The Speedmaster« First Omega in Space» erinneret an 50 Jahrestag vo dere Mission.
Speedmaster Spacemaster Z-33 D’ Speedmaster Spacemaster Z-33 isch vo de« Pilot Line» vo Omega inspiriert worde und isch mit emene noiie Multifunktions-quarzwerk uusgstattet, em Kaliber 5666.
Bi de Konzeption hät mer a Pilote dänkt, und drum kombiniert de Ziitmässer s’ Design vonere Ikone mit Spitzetechnologie.
Über em digitale Ziffereblatt drähit sich es Set vo analoge Zeiger.
Vier Drücker und d’ Chrone uf em Ghüüs us Grade-5-titan sorget für di voll Kontrolle über di digitali Aazeig.
E Ladymatic mit fascht 900 Diamantä 2012 hät Omega en neue Star i de Kollektion Ladymatic vorgschtellt.
Es spektakulärs 34-mm-ghüüs us 18 Karat Rotgold isch mit ere Lünette usgschtattet, wo vollschtändig mit Diamantä beschichtet isch, genauso wie d’ Glieder vom Armband, wo au us de gliiche Goldqualität sind.
D’ Flankä vom Ghüüs sind mit emene Wällemotiv us kunschtvoll gfasste Diamantä gschmückt.
Di 894 Diamantä vo de Schmuckuhr händ es Gsamtgewicht vo 5,46 Karat!
Presänz 2012 händ di Olympische Spiil in London, wo d’ Omega als offizielli Ziitnehmerin tätig gsi isch, de Höhepunkt vom Jahr bildet.
Viel Beachtig i de Medie hät d’ Marke aber au übercho bi de Eröffnig vo noiie Boutiqä sowie dank de grössere Presänz im Golfsport, em ernoite Engagement bi soziale Projekt rund um d’ Wält und dur d’ Rolle am Handglänk vom 7 im erfolgriichschte James-bond-film vo allne Ziite.
Da es paar Höhepünkt vo dem Jahr:
D’ Montagestrass für s’ Co-axial-kaliber 9300 In Grenchen( SO) isch e noii Montagestrass de Produktion vo Chronographe mit em Co-axial-kaliber 9300/9301 gwidmet worde.
Roboter tüend sich wiederholendi Arbetsschritt erledige, während Uufgabe, wo meh Können und e mänschlichi Note erfodered, vo Hand uusgfüehrt werded.
Gschäftseröffnige/ Distribution Omega hät i de europäische Hauptstett Wien und Prag Flagship Stores eröffnet sowie au a neue Standort i de Vereinigtä Staate und wiitere prestigeträchtige Adrässene rund um de Globus.
S’ globale Vertriebsnetz umfasst Ändi 2012 rund 285 Boutiqä.
Time for Women Time for Women isch es einzigartigs globals Netzwerk wo gschaffe worde isch, demit sich ussergwöhndlichi Fraue online begägne chönd.
D’ Website( Timeforwomen.com), wo uf Iiladig zuegänglich isch, möcht d’ Möglichkeit büüte, di agregte Gspröch vo de exklusivä Omega-dinner i dere Form wiiterzfüehre und z’ vertüüfe.
Golf D’ Marke hät im aktive Golfjahr s’ Titelsponsoring bi de European Masters, bim Dubai Desert Classic und bi de Dubai Ladies Masters gha.
Zu de Medie-highlights händ dä Ryder Cup und d’ Pga-meischterschaft ghört, wo Omega vonere vielbeachtete Presänz uf em Green und uf de Bildschirm hät chöne profitiere.
Sportziitmässig Omega isch ihrem Ruef als wältwiit füehrendi Ziitnehmerin im Wettkampfsport bi de Olympische und Paralympische Spiil 2012 in London, am Fina Swimming World Cup und bi verschiedene Liechtathletik-meetings vo de Diamond League grächt worde.
1985 06/30 Omega und Orbis International Swatch SPICY Omega unterstützt wiiterhin d’ Organisation Orbis International, wo mit ihrere flüügende Augeklinik, i einige vo de abglägendschte Regione vo de Wält, e qualitativ hochwertigi ophthalmologischi Betroiig büütet.
Im April hät Omega de Tätigkeit vo Orbis zu meh Publizität verholfe und hät Gescht zum Bsuech vom Orbis-team in Vietnam iiglade.
Im Juli isch d’ Partnerschaft mit ere Veraastaltig im Omega House in London gfiiret worde.
Yann Arthus-bertrand und Goodplanet Omega hät ihri Partnerschaft mit em Filmemacher und Ökolog Yann Arthus-bertrand und sinere Organisation Goodplanet uusbaut.
Im Juni isch de vo Omega produzierti Film Planet Ocean vo de Regisseure Yann Arthus-bertrand und Michael Pitiot am Wältgipfel vo Rio und nacher au während de Olympische Spiil im Omega House in London zeigt worde.
Solar Impulse Als eine vo de wichtigschte Partner vom Solar-impulse-projekt spilt Omega au 2012 e aktivi Rolle.
D’ Marke hät d’ Schlüsseltechnologie zur Verfüegig gstellt, wo zum Erfolg vom erschte Interkontinentalflug vome Flugzüüg, wo usschliesslich vo Sunneenergie aatribe wird, gfüehrt hät.
Kommunikation D’ Schwerpünkt i de Kommunikationsstrategie vo Omega sind globali Werbekampagne, e beeidruckendi Lischte vo Botschafterinne und Botschafter, es Lifestyle-magazin und e starchi Web-presänz.
D’ Marke produziert au Churzfilm über ihri Produkt und Technologiä.
Werbig De Höhepunkt vo de Omega-werbig 2012 isch Start Me Up gsi, en Tv-spot mit Olympia-athletä und eneme ziitlose Soundtrack vo de Rolling Stones.
D’ Kampage für d’ Ladymatic mit de Nicole Kidman hät i de Werbestrategie vo dem Jahr ebefalls e Schlüsselrolle gschpillt.
Als Ergänzig zu de Presänz vo Omega i de Wält vom professionelle Golfsport sind Print- und Online-kampagne rund um de Ryder Cup und anderi Turnier vo de amerikanische Pga entwicklet worde.
Print-, Online- und Tv-werbig händ sich uf d’ Rolle vo de Marke im neue 007-thriller Skyfall fokussiert.
S’ Magazin Lifetime Lifetime, s’ Lifestyle-magazin vo Omega, isch 2012 i acht Sprache sowie inere interaktive iPad-Edition zur Verfüegig gstande.
Im Brichtsjahr isch d’ Publikation dä Themene« London» und« Film» gewidmet worde.
Omega online Di offizielli Website Omegawatches.com hät meh Bsuecher gha den je, und d’ Marke hät dank de Ergänzig vo drüü noiie Sprache es spektakulärs Wachstum im Traffic uf de a Mobiltelifon grichtete Website verzeichne chöne.
Unabhängigi Quälle beschtätiged, dass d’ Seamaster wiederum die vom Name her« gsuechtischti» Uhr gsi isch.
D’ Website, wo in zwölf abrüefbare Sprache chan konsultiert werde, widerschpieglet s’ wältwiiti Interässi a de Marke.
Di Olympische und Paralympische Spiil 2012 in London Omega und 25 Olympische Spiil Di Olympische und Paralympische Spiil 2012 in London verzeichned für Omega grad mehreri Meileschtei.
D’ Marke hät in London zum 25 Mal sit 1932 d’ Uufgab als offizielli Ziitnehmerin wahrgno, und Omega hät dademit 2012 de 80. Geburtstag vo ihrere Partnerschaft mit em Iok chöne fiire.
S’ Organisationskomitee und d’ Londoner Bevölkerig händ us Aalass vo de Spiil eme ganze Viertel vo de britische Hauptstadt noii Impuls geh und glichzitig hochmoderni Stadie benütze chöne.
S’ Omega House S’ Omega House, es georgianischs Stadthuus mit atemberaubende Ambiente zmitzt im Soho hät de Träffpunkt für d’ Gescht vo de Marke, für d’ Londoner Society und für anderi Bsuecher bildet.
Im Mittelpunkt vo de Veraastaltige vo Omega sind einigi Schlüsseltheme oder prominänti Gescht wie de Astronaut Buzz Aldrin, de Ökolog und Filmemacher Yann Arthus-bertrand sowie d’ Schauschpielerin Nicole Kidman gstande.
D’ Olypia-athlete und Omega-botschafter Michael Phelps, Chad Le Clos, Jessica Ennis und Jenn Suhr händ s’ House ebefalls bsuecht.
S’ Geboide isch im Bsitz vo de Wohltätikeitsorganisation House of St. Barnabas.
Di vo Omega veraalasste Verbesserige am Geboide– Umgäbigsarbeite sowie e umfassendi Innärenovation– sind en Teil vo de Spände vo de Marke gsi.
Werbig und Verchaufsförderig De Tv-spot Start Me Up hät d’ Olympia-athlete churz vor em Wettkampf zeigt, untermalt mit em Soundtrack vomene ziitloose Hit vo de Rolling Stones.
1999 07/30 D’ Ziitnehmer und Dateverarbeiter vo Omega Swatch FRISCHE Fische DE Iisatz vo de Marke für di Olympische Spiil isch beeiidruckend gsi:
450 Ziitnehmer und Dateverarbeiter händ uf em Schtrassewäg, Schienewäg und per Schiff 420 Tonnä Uusrüschtig vo de Schwiiz nach London transportiert.
D’ Ziitnehmer und Freiwilligi vo de Olympische Spiil händ sich aaschlüssend dänn au mit vereinte Chreft bi de Paralympics iigsetzt, wo am 29. Auguscht agfange händ.
Kein Sportaalass vo de Wält findet wältwiit meh Uufmerksamkeit als di Olympische Spiil, und di prominent sichtbari Rolle vo Omega als di offizielli Ziitnehmerin förderet d’ Bekanntheit vo de Marke i meh als 200 teilnehmende Natione.
80 Jahr Innovation im Bereich vo de Ziitmässig S’ olympische Erb vo Omega hät mit de Olympische Spiil in Los Angeles 1932 aagfange.
Zuesätzlich zu ihrere Uufgab als Ziitnehmerin hät d’ Marke etlichi vo de bedütendschte Technologie bi de Sportziitmässig, wie d’ Fotizälle, d’ Handtaschter für d’ Schwümmer und s’ Fehlstart-erfassigssystem entwicklet.
S’ innovativschti noii Produkt in London isch de Quantum Timer gsi und staht für de Schtart vonere noiie Generation vo Omega-inschtrumänt für d’ Ziitmässig.
Fine Jewellery 2012 sind drüü noii Schmuckkollektione uf de Märt bracht worde.
D’ Constellation Collection isch inspiriert worde dur di markanti Lünette bi de Uhr Constellation, wo sich dur di vier Klaue und di iigravierte römische Ziffere definiert.
Us ere kreative, freie Interpretation vom Ω isch d’ Omegamania Dewdrop Collection entschtande.
Für d’ Omega Flower Collection wiederum isch s’ Omega-logo subtil inenandine verflochte worde.
D’ Kollektione sind feminin, verspielt und mit ächtem Bezug zu de Marke.
D’ Iifüehrig isch mit eme noiie Katalog sowie mit visuellem Merchandising-material und ere Prässemappe unterschtützt worde, wo hälfed, d’ Beachtig vo de Kollektione i de Gschäfter z’ verschterche.
Fine Leather De Erfolg vo de Omega Fine Leather Collection mit ihrne Symbolprodukt– s’ Läder isch mit em Ω-muster prägt– duuret wiiter.
Gäge Ändi vom Jahr isch e noii Linie vo handgfertigte Gürtel us fiinschtem italienischem Läder iigfüehrt worde.
D’ Gürtel mit Schnalle i de Form vom Ω-symbol werded exklusiv i de Omega-boutiqä aapotte.
– Züridütsch Www.hourpassion.com Es spezialisierts Netz verschtärcht sich Hour Passion, d’ Multimarke-boutikchetti vo de Swatch Group hät während em ganze Brichtsjahr ihres breite, dichte Netz i de Flughäfe witer uusbaut.
Hour Passion profitiert vo de transversale Organisation vom bedütendschte Uhreherschteller vo de Welt und bestaaht hüt us über vierzg Gschäft, wo uf 18 internationale Flughäfe i de Schwiiz, Frankriich, Dütschland, Irland, Grossbritannie, Italie, Singapur und China verteilt sind.
Mit de Verschtärchig vo ihrere Presänz a de wichtigschte Standort vo Europa und Asie, hät Hour Passion 2012 ihri Position als Spezialischtin für de Verchauf vo Uhre und Schmuck a di internationali Chundschaft konsolidiert.
Mit ihrem diversifizierte und ebeso prestigeträchtige Marke-portfeuille, sowie ihrere wältwiite aber gliichziitig au lokale Erfahrig, hät Hour Passion jedi Glägeheit gnützt zum es massgschniiderets Konzept vo attraktive und innovative Gschäft azbüüte.
A erschtklassige Standort gläge, träget si so dezue bii, s’ Image vo de Marke z’ stärche und ermöglichet de Chundschaft d’ Begägnig mit Uhre und Schmuck ineme bsundere, noiiä Umfeld.
In Italie sind zwei noii Adrässene i de Mailänder Flughäfe Linate und Malpensa eröffnet worde;
d’ Boutik in Malpensa hät alässlich vo de Duty Free News International( Dfni) Product Awards 2012 d’ Uuszeichnig« Best Watch Concept» übercho.
In Gänf, eine vo de emblematische Städt vo de Uhreindustrie, hät Hour Passion übrigens d’ Verlegig vo de Omega-boutik i grösseri Rüümlichkeite im Herze vom Flughafe Genf-cointrin gnutzt, um d’ Verchaufsflächi uf 150 Quadratmeter z’ erwiitere und vollständig z’ rennoviere.
Mit de Eröffnig vom Verchaufspunkt im Nordterminal vom Flughafe Gatwick Ändi 2012, isch Hour Passion s’ erschtmal in London« glandet».
Die sibe Boutike wo 2011 i de chinesische Flughäfe vo Chongqing, Changsha, Wuhan und Peking eröffnet worde sind, händ 2012 mit guete Ergäbnis zum Höheflug aagsetzt.
D Presänz im Terminal 3 vo Peking isch zudem dur e zuesätzlichi Verchaufsflächi vo 45 Quadratmeter verstärcht worde.
Hour Passion hät meh denn je zuvor vomene grosse Vertrauenskapital profitiert, wo ufgrund vo ihrere Erfahrig gschaffe worde isch.
Im Verlauf vom Brichtsjahr isch s’ Konzept vo de Chetti inere städtische Version mit eme Agebot lanciert worde, wo vom Basis- bis zum obere Marktsegmänt vo de Swatch Group reicht, vo Flik Flak bis Longines.
Nach de Iifüehrig vo dere Version in Moskau und Paris dörfti s’ Hourpassion-netz also wiiterhin wachse.
– Züridütsch Micro Crystal Www.microcrystal.com Als einzige weschtliche Herschteller vo niederfrequente Miniaturquarze hät Micro Crystal au 2012 d’ Marke vo de Swatch Group mit tüüffrequente Stimmgablequarze beliferet und hät ihne, sowie au anderne europäische Uhreunternähme, chöne d’ Unabhängigkeit vo de japanische Herschteller garantiere.
Drum chunt Micro Crystal e strategischi Bedütig über, au wänn sie en grosse Umsatzaateil usserhalb vo de Uhreindustrie erwirtschaftet.
Näbscht chline Uhrequarze uf de Basis vo noi designte und patentierte Quarze hät Micro Crystal 2012 in Zämenarbet mit Em Microelectronic es temperaturkompensierts Uhremodul entwicklet, wo d’ Ganggenauigkeit vo Quarzuhre wesentlich verbessere chan.
Dank enere noiie Montagetechnik, wo de Quarz mit em elektronische Schaltchreis verbunde wird und dänn ines Keramikghüüs integriert wird, hät es Miniatur-uhremodul chöne hergschtellt werde.
Am hüüfigschte chömed die tüüffrequente Miniaturquarze vo Micro Crystal i chliine mobile Elektronikgrät zum Iisatz.
Zu de gröschte Chunde i dem Segment ghöred nach wie vor d’ Hersteller vo Mobiltelifon, obwohl s’ Unternähme die Abhängigkeit im Brichtsjahr wiiter reduziert hät.
D’ Überkapazitäte wo vo de japanische Lieferante uufbaut worde sind, händ wider e merklichi Priissänkig zur Folg gha, wo aber Micro Crystal mit wiitere Rationalisierigsmassnahme zum Teil hät chöne uffange.
Währenddem sich mit de Tablet-computer für d’ Quarze vo Micro Crystal en noiie Märt bildet hät, isch de Medizinbereich für s’ Unternähme nach wie vor vo grosser Bedüütig blibe.
Näbem Iisatz vo Quarze bi Herzschrittmacher und Defibrillatore bütet sich bsunders bi implantierbare Neuro-simulatore, wo bi verschiedene Behandligsmethode zum Iisatz chömed, noii Awändigsmöglichkeite.
De Umsatzaateil vo de integrierte Produkt mit Quarze und Ic verzeichnet es stetigs Wachstum.
Micro Crystal hät drum 2012 verschiedeni Echtziituhre chöne lanciere und anderi integrierti Produkt mit spezielle Funktione chöne entwickle.
Mit dene Innovatione lönd sich höcheri Marge generiere.
De Wettbewerb im Quarzmärt für de Konsumbereich isch für Micro Crystal e grossi Useforderig.
De wachsendi Aateil a noiie integrierte Produkt und Applikatione im Medizin- und Industriesektor sötts am Unternähme aber ermögliche, de Margedruck i de Konsumindustrie wiitgehend wettzmache.
– Züridütsch Swatch Group Dütschland D’ Swatch Group Dütschland chan uf es hervorragends Jahr mit zweistelligem Wachstum zruggluege.
Di qualitativ Verbesserig vo de selektive Distribution und di konsequänt Umsetzig vom Shop-in-shop-programm bi Marke wie Longines oder Tissot händ entscheidend zu dem Erfolg biitreit.
Breguet hät bi allne Kollektione usgezeichneti Ergäbniss verzeichnet, und Blancpain hät mit ihrere Presänz bi de Adac Gt Masters, mit de Blancpain Endurance Series und mit de Blancpain Lamborghini Super Trofeo für Uufsehe gsorgt.
Glashütte Original hät im Herze vo Dresden s’ erschti eigete Gschäft in Dütschland eröffnet und büütet deet es multimedials Markenerläbnis.
Jaquet Droz hät s’ Vertriebsnetz erfolgriich usbaut, und Omega isch unter anderem mit Uusstellige über Ziitmässig im Kadewe und im Dütsche Uhremuseum omnipresänt gsi.
Longines hät bim Gct-springriitturnier in Wiesbaden Premiere gfiiret und hät e Jubiläums-sonderusstellig am Frankfurter Flughafe präsentiert.
In Berlin hät Rado bim Event« Tennis in the Dark» d’ Tennisspilerin Julia Görges als noii Markebotschafterin vorgschtellt.
Union Glashütte hät ihres noiie Gebäude in Glashütte( Sachse) bezoge und hät sich bi de Oldtimer-rallye Sachsen Classic 2012 engagiert.

www.mido.ch Zitlosi Präzision Trends Mido heds sit eh und je verschtandä, bim Kreiärä vu ihrnä Ührä adä Präzision hegschti Priorität izrüümä.
Si hed ernöit ihri Fiährigsposition i ihrem Prissegmänt, fir Chronometer wo vu dä COSC( Offizielle Schweizerische Chronometerkontrolle) zertifiziärt sind, chönne bestätige.
2012 isch fir Mido äs Rekordjahr gsi.
Diä starchi Zuähnam erchlärt sich üsemenä beidruckendä Waxtum i sämtlichä Regionä, wo diä Markä präsänt isch, bsundrigs in Asiä.
D’ Verchaifspinkt i Flughäfä und Tourismuszonenä hend äbäfalls vu derä beditendä Üswitig vum Absatz profitiärt.
Sit villnä Jahrä zäichnet sich Mido dur ihri robuschtä und zuäverlässigä mechanischä Zytmässer mit hervorragendem Prys-Läischtigs-Verhältnis üs.
Diä Kollektionä mit ihrem zytlosä Design sind ai im Brichtsjahr dur niuwi Modell berichered wordä.
29/30 SWATCH Kreation CHAMPS DE ZÜRI Commander D’ Authentizität und dr Retro-Charakter vu denä Kollektion, wu sit 1919 praktisch uverändered blublä sind, sind ai i derä niuwä Commander bibhaltä wordä, sind abr mit technischä Details üsgschtattet wordä, was vu Witerentwicklig zigt.
Diä Modell mit 40 mm Durchmässer sind mit sunnästrahlig satiniärtä Zifferbletter üsgschtattet wordä und stend äbäfalls mit emenä COSC-Zertifikat zur Verfiägig.
D’ Rundigä, d’ Indexä und dr Stahl vu denä Zytmässer erinnered adä Äiffelturm.
Das beriähmtä Büwärch isch als Symbol fir diä Kollektion üsgwählt wordä, wius dr Stadt Paris ä starchi Identität verliäht, verglichbar mit dr Beditig, wu d’ Commander sit 50 Jahr fir Mido hed.
Great Wall D’ Great Wall isch 2012 als niuwschti Kreation ids Sortimänt vu Mido cho.
Ds’ Zentrum vum reliefartig gschaffnigä Zifferblatt, d’ Indexä und vu dä kanneliärtä Ghyssytenä sind vu dr Grossä Chinesischä Müür inspiriärt wordä.
Diä Ühr isch mit 31, 39 odr 42 mm Durchmässer erhältlich und fasziniärt dur ihres äigäständigä, zytgmässä Design.
Multifort Diä 2012 erschinenä niuwä Modell haltid am Gäischt vu dä 1934 lanciärtä Kollektion Multifort d’ Triuwi und stehnd fir Robusthäit.
Diä Zytmässer vum Brichtsjahr wu i Farb und Finish variäred, sind als Dryzäigerührä odr Chronographä i Brün odr Schwarz liferbar und verfiägid täilwys uber en Gangresärväazäig.
Baroncelli Zur Ergänzig zu dä beräits vorhandenä Modell vu dä Kollektion Baroncelli isch 2012 ä Ühr vu bemerkenswärter Feminität lanciärt wordä.
Zweuf Diamantä umrahmid üf eleganti Wys ds’ Datumfänschter, bi dr Zahl Säx.
Diä anderä Täg vum Monet defiliärät üfemnä sorgfältig verarbäitätä Zifferblatt i dä Effnig i Form vumenä Lächlä.
Diä beterend scheeni Baroncelli Lady Smile verkerpered Harmonie und Eleganz– d’ Merkmal vu derä Kollektion.
All Dial Ums z’ zähjährigä Bestehä vu derä Kollektion z fyrä, hed Mido 2012 äs exklusivs Modell kreiärt, wu üf 1000 Exemplar limitiärt wordä isch.
Präsenz Diä niuwi Werbekampagnä vu dä Markä, wu 2012 lanciärt wordä isch, entspricht anerä grafischä Umsetzig vum Konzept, wo diä verstärchtä Beziähigä vu dä Mido-Kollektionä zur Architektur verditliched.
D’ Monumänt wu im Mittelpunkt vu dä Kampagnä stend sind im glychä Gäischt erschaffä wordä wiä d’ Ührä vu dä Markä.
Under denä vu Mido üsgwähltä Büwärch hed diä äinzigartig Grossi Chinesischi Müür ganz umittelbar diä niuwi Liniä Great Wall inspiriärt, wo am Afang vu dem Jahr igfiärt wordä isch und fir grosses Üfsehä gsorged hed.
Äs niuws Wanderüsstelligs-Konzept i Verbindig mit speziellä Schaiwfänschterdekorationä bi zahlrichä Änizelhändler hed Mido zudem ä perfektä Rahmä fir ihri Kampagnä bottä und hed dä Markä erlaibt, ihri Botschaft amnä bräitä Publikum nechzbringä.
2012 sind mehreri Markäboutiquä und zahlrichi anderi Verchaiftspinkt ereffnet wordä.
Mit derä Expansion hed Mido mit dä Qualität vu ihrerä Distribution üf internationaler Äbeni chennä üsästächä.
Dä strategischi Markt China isch zum Schaiwplatz vunerä 360-Grad-Kommunikation rund um d’ Philosophie und d’ Wärt vu dä Markä wordä.
D’ Kollektion Commander isch in Mexiko ä ächti Ikonä, ds niuwä Modell isch i dem Markt mit Hiuf vu Verastaltigä igfiährt wordä, wu bi dä wichtigschtä Distributorä und Äinzelhändler organisiärt wordä sind.
Diä zahlrichä, ubers Jahr vertäiltiä Aktivitätä i sämtlichä Regionä, wu diä Markä präsänt isch, konsolidiärid zudem diä zitlosi Identität vu Mido.
– Ürnerditsch Novi 2012 isch fir Novi äs Wändejahr gsi, idem d’ Integration id Swatch Group fortgsetzt und abgschlossä wordä isch.
Ds Unternämä hed debi chennä sis erstä Zyl im Aig bhaltä, sie hends nämlich gschafft adr ETA und dä verschidnigä Markenä vu dä Swatch Group en erstklassigä Service z’ biätä und debi flexibel, reaktiv, polyvalent und konkuränzfähig z’ blybä.
D’ Erhehig vum Montagevolumä bi mechanischä Ührwärch( T1) und bi dä Ühräfertigstellig( T2) isch ds prägendä Eräignis i dem Brichtsjahr gsi. Üf dr Äbeni T1 isch ä Montageliniä fir äs mechanisches Chronographäwärch, vunerä Swatch-Group-Marke zu Novi verläid wordä.
D’ T2-Aktivitätä sind zudem im oberä als ai im Prestige- und Luxussegmänt üsbüüwt wordä.
Diä bäidä Aktivitätä, wo beziglich dr erforderlichä Fähigkäitä und Ressourcä vollkommä üsgwogä sind, wärdid durnes Chundädiänschtteam ergänzt.
Jedä vu denä dry Berichä nutzt d’ Erfahrig und diä spezifischä Kompetänzä vu dä Beschäftigtä, drmit mr em Bedarf vu dä ETA und dr Swatch-Group-Markenä vollüf und flexibel cha grächt wärdä.
Ds Brichtsjahr isch mit dä Umsetzig vunerä niuwä Organisation vu dä logistischä Abläif z’ Änd gangä.
Dank derä strukturellä Grundlag wird diä Funktionswys vum Unternähmä witer chennä verbessered wärdä.
I witerä Schritt sett denn diä interni Polyvalenz und d’ Modernisiärig vu dä technischä Alagä verstärcht wärdä, drmit ä allfälligi Erhechig vu dä Produktionsvolumä absorbiärt und diä kinftigä Aforderigä vu dä Chundschaft befridigt wärdä chened.
– Ürnerditsch ICB Ingénieurs Conseils en Brevets D’ Haiptüfgabä vu dä ICB Ingénieurs Conseils en Brevets SA umfassid dä Schutz vu allnä technischä Innovationä vu dä Swatch Group, d’ Verwärtig vum technologischä Know-how, d’ Uberwachig vu dä Märkt und dä Kampf gägä Patäntfälschig.
Im Jahr 2012 hed d’ ICB iri Aktivitätä zur Erfassig vu dä technischä Innovationä innerhalb vu dä verschidnigä Gsellschaftä und ai dr Forschigs- und Entwickligsäihäitä vu dä Swatch Group wytergfiärt, drmit si ihres technologischä Kapital beschtmeglich hed chennä schitzä.
D’ Zahl vu dä niuwä Patäntaträg, zum Schutz vu dä Entwickligä vu dä Konzärnunternähmä, hed sich im Verglich zu de Vorjahr üf hochem Niveau ghaltä.
Das Ergäbnis isch d’ Frucht vunerä kontinuiärlichä Sensiblisiärig vu dä Akteurä i dä Forschig und Entwicklig fir d’ Beditig vu dä Patänt imenä innovativä Konzärn und ai enerä effiziäntä Synergi zwisched allnä Ingenieurs- und Forscherteams vu dä äinzelnä Unternähmä vu de Gruppä und ICB.
Diä Zämäarbet isch im Brichtsjahr widr sehr umfangrich gsi, und zwar sowohl im Uhräsektor wie ai i dä ubrigä Tätigkeitsberichä vu dä Swatch Group.
Äs sind grossi Aschträngigä unternummä wordä, um diä Strategie vu dä Konzärnmarkenä bi dä Marktdurchdringig mittls Patäntschutz z’ unterstitzä.
Zu dem Zwäck isch ai hiä witerhi gezilt i dä Patäntschutz fir diä niuwä Produkt im Ussland investiärt wordä, um dä Schutz i de wichtige Märkt und Produktionsstandert sicherzstellä.
I dä Zämäarbet mit dä Rächtsabtäilig vu dä Swatch Group hed d’ ICB diä Unternähmä und diä verschidnigä Abtäiligä vum Konzärn ai 2012 bi dä Vertäidigung vu irnä Rächt, wo und wenn diä ai immr erforderlich gsi sind, unterstitzt.
Schlussändlich hed d’ ICB-Diräktion 2012 ihri finanzielli Strategie, d’ Betriibschoschtä z’ kontrolliärä fortgsetzt.
Si hed sich usserdem ai bemiäht, diä operativä Choschtä fir d’ Üfrächterhaltig und dä Erwärb vu Patänträcht üfenemä stabilä Niveau z haltä.
Durdas ischs dä ICB glungä wiä beräits ai i dä Vorjahr äs positivs finanziells Ergäbnis z erzilä.
– Ürnerdütsch Swatch Group Griächeland Trotz de Rezession hed d’ Swatch Group Griächeland dank dä drastischä Apassigä vu ihrnä Verchaifs- und Kommunikationsstrategiä äs stabils Ergäbnis erreicht.
Im Brännpunkt isch dr Tourismussektor, wu insegsamt ä positivi Performance erzilt hed und so diä erwartetä Verluscht im Inlandmärt wettgmacht hed, gstandä.
Wiu Omega dä Schwärpunkt üf d’ Äinzelhandelsstrategie gläit hed, hed si chennä de Umsatz stäigerä.
Sie hend zwäi erfolgrichi Events rund um diä Olympischä Spil und dä James-Bond-Fium Skyfall organisiärt.
Das solidä Waxtum vu Longines hed üf dä Reorganisation vum Vertribsnetz, dä Schuäligsprogramm fir dä Äinzelhandel und dä landeswytä Kommunikationsaktivitätä beruäht.
Mit dä chräftigä Unterstitzig dur Web- und Radiokampagnä hed Rado d’ Rado True Thinline und ai d’ D-Star und D-Star 200 erfolgrich chennä lanciärä;
d’ Markä hed zuädem im Summr zwe Club-Events verastaltet.
Tissot hed sich üf d’ Werbeaktionä i Duty-Free-Shops konzentriärt, ergänzt durnä Alass fir Äinzelhändler.
Niuwi Schawifänschterdekorationä hend d’ Markäbekannthäit gschtäigered.
D’ Haiptrollä vu Hamilton Ventura im niuwä Fium Men in Black 3 isch im Mittelpunkt vunerä Kampagnä mit thematisch gschtaltitä Ladä-Displays, Kinobillett und dä intensivä Nutzig vum Rundfunk sowiä de sozialä Mediä gschtandä.
ck watch & jewelry hed ihrä Marktatäil dur erfolgrichi Kommunikation, attraktivi Schaiwfänschterdekorationä und innovativi Handelspartnerschaftä chennä erhechä.
Swatch hed dank wältwytä Ifiährigskampagnä und emenä grossartigä Mediä-Event i ihrerä renoviärtä Akropolis-Boutique erniuwt äs hervorragens Ergäbnis chennä erzilä.
Kreativi Schaiwfänschterdekorationä hend ghulfä, das Markäprofil im Fashion-Markt zwahrä.
– Ürnerditsch Swatch Group Indie D’ Swatch Group Indie hed 2012 erniuwt ä beidruckendä Zuäwax erzilt.
D’ Markänä hend ihri Positionä dur qualitativ hochschtehendä Vertrib, meh Verchaifspinkt und gezilti Bearbäitig vu dä Äinzelhandelsaschpäkt chennä verbesserä.
Zum Erfolg hend zuädem ai diä innovativä Marketingaktivitätä und ai d’ Lanciärigä und Events mit emenä ahaltendä PR-Effekt biträit.
Äs zwäits Chundädiänscht-Center mit inernationalem Standard isch z Mumbai ereffnet wordä.
Ä Üsschtellig mit Komplikations- und choschtbarä Schmuckührä vu dä Markä Breguet hed grossä Zuäspruch bim Publikum und äs starchs Mediäecho ubrcho.
Ihrä Chronograph Type XXII 10 Hz isch z Delhi idä Präss präsentiärt wordä.
Blancpain hed sich chennä uber diä bräiteri Brichterschtattig i dä fiährendä Zitschriftä fräiwä.
Jaquet Droz hed anerä Üsschtellig z Delhi ihri Äinzelstick chennä anerä exklusivä Chundschaft präsentiärä.
Omega hed mitäm Abhishek Bachchan diä niuwä Seamaster Planet Ocean anerä Veraschtaltig z Mumbai laciärt.
Üfem Programm vu Omega sind im Brichtsjahr under anderm Aläss gstandä, wo adä Olympischä Spil gwidmet gsi sind, ä Ühräüsschtellig i viuwnä Städt und ä Vorfiährig vum Bond-Fium Skyfall fir d Äinzelhandelschundä.
Longines hed ds Vertribsnetz dur zwäi Boutiquä und sächs Shop-in-shops erwitered.
Zum 180 Geburtstag vu dä Markä sind in Delhi mitäm Aishwarya Rai Bachchan zwei Jubiläumskollektioneä lanciärt wordä:
The Longines Saint-Imier Collection und La Grande Classique de Longines 180th Anniversary Limited Edition.
Dä Rado Botschafter Hrithik Roshan isch i Print- und Färnsehkampagnä erschinä.
D’ True Thinline isch vu dä Lisa Ray in Delhi vorgstellt wordä.
Tissot hed fyf Boutiquä ereffnet.
Zur Ereffnig vum Trivandrum Store hed d’ Deepika Padukone d’ Kollektion Le Locle promotet.
Balmain hed d’ Distribution i säx niuwä Multimarkägschäft und dry Shop-in-shops verstärkt.
ck watch & jewelry hed ihres Vertribsnetz mit 25 niuwä Verchaifspinkt verstärkt.
Swatch hed acht Markäboutiquä und zwäi Pavillons ereffnet und ihri Marketingstrategie mit verschidnigi Aktivitätä i Ichaifszenträ und ä starchi Mediäpräsänz understitzt.
– Ürnerditsch
Mit de Eroberig vom Aargau durch di alti Eidgnosseschaft im 1415i isch Bade de Sitz vom Landvogt vo de Grafschaft Bade worde und au vili Tagsatzige hei hiir schtattgfunde.
d Gmeindsversammlig vo Noiehof het, wi au de Iiwohnerrot vo Bade am 30. März 2010 de plante Fusion mit de Schtadt Bade zugschtimmt, wo uf de 1. Jänner 2012 het soll realisiirt werde.
d Volksabstimmig het am 13. Juni 2010 schtattgfunde.
s Schtimmvolk vo Noiehof het de Fusion zwar dütlich zugschtumme, d Bevölkerig vo Bade het si aber knapp abglähnt.
Blick uf d kath. Chile Blick uf de Räbbärg Birmischtorf liegt uf ere Schotterebeni uf de rächte Site vo de Rüüs, numme e paar Kilometer weg vo ire Mündig i d Aare.
de Stettbärg, de Bollrai un de Stutz, drei chlineri Usläufer vom Gäbischtorfer Horn, rage i d Ebeni inne.
de Dorfchern liegt an ere enge Stelli zwischem Stutz und de Rüüs.
die sonschten flachi Ebeni fällt kurz vor em Flussufer steil ab.
s Gemeindgebiet isch 780 Hektare gross, dodervo sin 285 bewaldet, 10 sin mit Räbe bepflanzt un 122 überbaut.
d höchsti Stelli isch uf em Stutz uf 573 Meter, die tüfsti uf 340 Metern a de Rüüs.
d' Usländer passed sich aa und wend als Überschwiizer en guete Iidruck mache.
de Grimolli tuet siini Aktivitäte bi de Gwärchschaft verheimliche, lehrt schwiizer Gschicht und spaziert mit sinere Familie i Sunntigschleider a de Seepromenade, will är richtig vermuetet, dass är beabachtet wird.
s' Ehepaar Starke tuet täglech d' Schwiizer Fahne im Garte uufzie und lehrt imene Obigkurs Schwiizerdüütsch.
nume d' Vakulic tuet sich nid verschtelle, will me si praktisch nid vo anderne Schwiizer cha unterscheide.
Überraschendi Huusbsuech bi de Kandidate sorget für wiiteri heikli Situatione.
de Italiäner wott die beide Iibürgerigsbeamte zum Ässe iilade, die Düütsche probiered de Bodmer z' bestäche, de Fischer foot es Gschleik mit de Tänzeri aa und goht mit irne Kollege ane Party.
bi de abschlüssende stränge Aahörig vor de Iibürgerigskommission sind die aawäsende Kandidate extrem närvös.
em Grimolli wird d' Froog gschtellt:
« wenn de Wilhelm Tell hüt no würd läbe, wär würd er verschüüsse?
» Är cha sich aber gschickt us de Affäre zie.
won är aber siini planti Teilnaam anere Demonschtration zuegit, glaubt är, dass är duregheit isch.
Aarau us der alemannische Wikipedia, der freie Dialäkt-enzyklopedy hops zue:
Navigation, suech Wappe Basisdate Kanton:
Aargau Bezirk:
Aarau.
4001 Plz:
5000 Koordinate Höchi:
381 Flächi:
8.94 Km² Iwohner:
19.652( 31. Dezämber 2010)[ 1] Website:
Www.aarau.ch Karte Dialäkt:
Aargauerdüütsch Aarau esch d' Hauptschtadt vom Kanton Aargau.
wäret de Helvetik esch Aarau för es paar Mönet d' Hauptschtadt vo de Schwiiz gsi, de Tetel het si aber leider bald weder verlore.
d' Schtadt liit ofemene Fels ade Aare, südlech vom Jura.
d' Altschtadt esch sehr schön.
vor allem d' Gebel send berüemt, veli send konschtvoll bemolt.
em Schtadtbeld schtäche vor allem d' Schtadtchele, de Torm Rohre( Rothus), de Obertorm ond leider au s' aew Hochhus is Aug.
es betzeli osserhalb vode Altschtadt liit s' Schlössli.
es esch öppe om 1200 pout woorde ond esch för d' Bewachig vode Aarebrogg gsii.
dor d' Altschtadt flüüsst de Schtadtbach.
früener het er d' Energii för Möline, Saagine ond anders Gwärb gleferet.
er esch aber scho sed Jorzäänte zueteckt.
vo de Bachschtroossmöndig aa bachufwärts esch er aber no offe.
1367 esch z' Aarau e Gloggegüüsserei pout woorde, wo' s höt no get.
si heisst höt h.
Rüetschi Ag ond güüsst als einzigi e de Schwiiz no Cheleglogge.
vo 1904 bes 1981 het Aarau au e Glüeberefabrek ghaa.
[ ändere] Feschtbrüüch z' Aarau di zwöi wechtigschte Fescht z' Aarau send de Mäjezoog ond de Bachfeschet.
Mäjezoog heisst' s wäge de Bluemeschtrüss( Mäje) wo d' Chend am Omzoog träged.
eimool em Joor het ame de Schtadtbach potzt wäärde müesse.
vorhär het me ne leergfeschet ond Füürli lo abeschwömme.
dezu het me gsonge:
füürio, de Bach brönnt!
d' Soorer Händ ne aazöndt.
d' Aarauer händ ne glösche.
d' Chüttiger, d' Chüttiger riite of de Frösche!
[ ändere] Schuele Aarau het alli Schuele vo der Primaarschuel öber Sekondaarschuel ond Bezerksschuel bes zo de Gümnaasie.
es het en alti ond e nöji Kanti( Kantoonsschuel).
wiiter gets de o. a. au no es Kv, en Bruefsschuel ond zwöi Ableger vo de Fhnw( Pädagogik sowie Konscht ond Gschtaltig).
[ ändere] berüemti Lüüt vo Aarau • Maximilian Oskar Bircher-benner, de Erfender vom Birchermüesli politischi Gmeinde im Bezirk Aarau Aarau Gmeinde vom Kanton Aargau Hauptort vo der schwiizerische Eidgenosseschaft Aarau( Bezirk) us der alemannische Wikipedia, der freie Dialäkt-enzyklopedy hops zue:
Navigation, suech Dialäkt:
Aargauerdüütsch Aarau isch en Bezirk im Weschte vom Kanton Aargau.
zum Bezirk ghöret vor allem d Agglomeration vo Aarau, südlich vom Jura.
Hauptort isch Aarau.
de Bezirk het 13 Iiwohnergmeinde, isch 104.47 Km² gross und het 66'482 Iiwohner( End 2005).
[ ändere] Iiwohnergmeinde Bezirk Aarau Gmeinde im Bezirk Aarau Wappe Name vo de Gmeinde Iiwohner( 31. Dez.
2005) Fläche in Km² Aarau 15’619 8.94 Büberschtei 1252 4.10 Buchs 6358 5.36 Deischbere 744 12.52 Ärlischbach 3472 9.87 Gräneche 6358 17.21 Hirschtu 1314 3.53 Chüttige 5225 11.89 Muhe 3257 7.03 Oberämpfäud 7209 7.16 Rohr 2857 3.40 Sohr 9181 10.59 Underämpfäud 3636 2.87 Total( 13) 66'482 104.47 Bezirk vom Kanton Aargau Kanton Aargau Bezirk vode Schwiiz Gemäinde vom Kanton Aargau Transport us der alemannische Wikipedia, der freie Dialäkt-enzyklopedy hops zue:
Navigation, suech technische Yschränkung:
dr koräkt Titel wär:
» Bremgarte-dietike-bahn« Bdwm Transport Ag Basisinformatione Sitz vom Undernähme Brämgarte Webpräsenz Bdwm Transport Ag Bedriibsleitig Severin Rangosch Verkehrsverbund Tarifverbund Beschäftigti Bahn:
90, Bus:
140( Ändi 2009) Umsatz 13,8 Mio Chf Zahl vo de Fahrzüüg Driibwäge 14( Ändi 2009) Omnibus 57( Ändi 2009) Dialäkt:
Aargauerdüütsch Inhaltsverzeichnis • 1 Unternähme • 2 Strecki • 3 fragwürdigi Billetkontrollä • 4 Literatur • 5 externi Verbindige[ ändere] Unternähme d Bdwm Transport Ag( kurz Bdwm) isch en Verchehrsbetrib im Kanton Aargau mit Sitz in Bremgarte.
entstande isch si us de Bremgarte-dietike-bahn und de Wohle-meisterschwande-bahn wo die im Johr 2000 fusioniert hend.
sie betribt d Schmalschpurschtrecki vo Dietike uf Wohle, und mehreri Buslinie.
en Zug uf de Rüüsbrogg d Bremgarte-dietike-bahn isch sit 1920 d Betribsgsellschaft vo de 1916 eröffnete Wohle-meischterschwande-bahn gsi.
sit de Schlüüsig vo dere Normalschpurschtrecki 1997 betribt d Bd en Buslinie zwüsched Wohle und Meischterschwande.
2002 hed d Bdwm d Uusschribig für es Netz vo sechs Buslinie im Limmattal zwüsched Züri und Spreitebach, am 1. Januar hed drum Tochtergsellschaft Limmatbus de Betrieb uufgnoh.
im gliiche Johr hed d Bdwm au de Zueschlag für elf Buslinie i de Region Wiggertal bi Zofinge becho.
eigentlich hetti di neu Tochtergsellschaft Wiggerbus mit em Fahrplanwächsel am 12. Dezämber 2004 sölle erfolge, si hed sich aber dur en Beschwerde vo de Postauto Aargau um zwei Johr verzögeret.
d Linie im Aargau sind im Tarifverbund vu de A-welle.
[ ändere] Strecki Streckedate Streckelängi 18.8 Km devo Doppelschpurig 1.6 Km Spurwiiti 1000 Mm Drüüschinegleis 1435/1000 Mm Längi Drüüschinegleis 6.6 Km uf öffentliche Strosse 0.8 Km chlinschte Kurveradius 25 M Stromsystem 1200 v = s Depot und d Werchstatt näb em Bahnhof Bremgarte d Bahnlinie füehrt vo Dietike im Limmattal dor Gmeinde Rudolfstette, Berike-wide und Zufike über de Mutschelle is Rüsstal nach Bremgarte und vo det is Bünztal nach Wohle.
vom Sbb-bahnhof in Dietike füehrt d Strecki, zerscht dors Gebiet vo de Innetstadt, chrüzed au d Stross eimal bis zum Halt a de Schöneggstross.
vo det füert si rechts vo de Hauptstross stetig ufwärts zu de Statione Bergfriede und Stoffelbach.
nach em Halt in Stoffelbach traversiert si d Hauptstross und blibt denn bis churz vor em nöchschte Halt uf de linke Siite vo de Stross.
nachdem si neuerdings d Hauptstross traversiert hed erreicht si d Haltstell Reppischhof, die isch i de Nöchi vo de Soudronic und werd drumm vor allem vo Pendler am Morge und Obig brucht.
nachere schnelle Fahrt uf em neu gmachte Abschnitt erreicht si Rudolfstette.
wiiterhin uf de linke Strassesite fahrend isch de nöchsti Halt Hofacker wo au no zu Rudolfstette ghört.
nach dem Halt folgt di erschti 180°-kurve bevor mer nocher d Station Berike-wide und somit d Passhöchi vom Mutschelle erreicht.
vo det füehrt d Strecki, wiiterhin de Hauptstross folgend, über d Halt Belvedere, Heinrüti Rank und Hammerguet und wiitere 3 180°-kurve zum Halt Zufike.
nach ere 90°-kurve erreicht mer de Halt Bibenlos wo au s Endi vom Abstig isch.
nach Bremgarte em Sitz vo de Verwaltig und em Depot vo de Bahn isch de nöchscht halt s Obertor, direkt vor em Spittelturm und de Rüüsbrogg.
nach der Überquerig vo de Rüüs, em Halt im Iselauf und zwei wiitere enge Kurve erreicht si de Bahnhof Bremgarte West, ab det isch d Strecki drüügleisig, för de Personevercher schmalschpurig und för de Güetervercher normalspurig.
si füehrt dur de Wald zwüsched Bremgarte und Wohle, haltet det för Uusflügler eimal a de Haltstell Erdmannlistei i unmittelbarer Nöchi zu dere Steiformation.
nach em Halt in Wohle Oberdorf erreicht si d Sbb-haltstell in Wohle.
[ ändere] fragwürdigi Billetkontrollä s' Unternemä isch leidär au däfür bekannt, dass sini Kontrollör glägätli Jugändlichi, won iräs Monätsabo dähäi värgässä händ eifach unterwägs us äm Bus werfäd.
lut dä schwyzer Tageszytigä( luäg Blick fom Mäntig 28. Septämbär 2009) isch äs driäzjährigs Mäitli vomänä Kontrollör i dä Gegänd vo Meischterschwandä äifach us äm Bus grüärt wordä, wel s sini Monätschartä färgässä hät.
Ähnlichi Vorkommnis sölläd lut dä glichä Tageszytig bi dä Bdwm widärholt forcho sy.
[ ändere] Literatur • Florian Inäbnit, Jürg Aeschlimann:
Bremgarten–dietikon-bahn;
von der Überlandstrassenbahn zur S-bahn.
Prellbock Druck & Verlag, 3706 Leissigen, 2002. isbn 3-907579-22-4 • Annina Velt:
" Endstation!
weil Sarah ihr Abo vergass.
" Blick, Uusgab fom Mäntig, äm 28. September 2009, Sytä 9.
[ ändere] externi Verbindige • Bdwm Transport Ag und Bremgarte-dietike-bahn • Limmatbus dä Artikel basiert uff ere fräie Übbersetzig vum Artikel „bdwm_transport“ vu de dütsche Wikipedia.
e Liste vu de Autore un Versione isch Do z Finde.
Baden( Bezirk) us der alemannische Wikipedia, der freie Dialäkt-enzyklopedy hops zue:
Navigation, suech technische Yschränkung:
dr koräkt Titel wär:
» Bezirk Bade( Aargau)« Dialäkt:
Aargauerdüütsch Bade isch än Bezirk im Oschte vom Kanton Aargou.
Hauptort isch Bade, de grösst Ort isch Wettige.
de Bezirk het 26 Iiwohnergmeinde, isch 153.07 Km² gross u het 122'096 Iiwohner( End 2005).
[ ändere] Iiwohnergmeinde Bezirk Bade Gmeinde im Bezirk Bade Wappe Name vo de Gmeind Iiwohner( 31. Dez.
2005) Flächi in Km² Bade 16’524 13.17[ ändere] Webgleicher( commons):
Bezirk Bade witeri Mulitimediadateie zum Artikel Bezirk vom Kanton Aargau Gemäinde vom Kanton Aargau Baden Ag us der alemannische Wikipedia, der freie Dialäkt-enzyklopedy hops zue:
Navigation, suech technische Yschränkung:
dr koräkt Titel wär:
» Bade Ag« Wappe Basisdate Kanton:
Aargau Bezirk:
Bade Plz:
5400 Koordinate Höchi:
381 Flächi:
13.17 Km² Iwohner:
18.059( 31. Dezämber 2010) website:
Www.baden.ch Karte Dialäkt:
Aargauerdüütsch Bade isch e Gmeind im Kanton Aargau.
s isch de Houptort vom Bezirk Bade i de Schwiiz.
d Gmeind het es biz meh als 16.000 Iwohner und isch somit d Gmeind mit de zweitmeischte Iwohner im Kanton, nach Wettige, aber vor de Kantonshauptstadt Aarau.
d Stadt isch scho i de Römerziit für ihri Thermalquelle bekannt und während de Ziit vo de alte Eidgenosseschaft Tagsatzigsort gsi.
sit 1962 ghört au Dättwil zur Gmeind bade.
Inhaltsverzeichnis • 1 Geografii • 2 Gschicht • 3 Sehenwürdigkeite • 4 Galerii • 5 Literatur • 6 Einzelnochwis • 7 Weblinks[ ändere] Geografii Nachbargemeinde sind Obersiggetal im Norde, Ännetbade und Wettige im Oschte, Neuehof im Südoschte, Fislisbach im Süde, Birmischtorf und Gäbischtorf im Weschte und Turgi im Nordweschte.
d Exklav Rütihof wird vo Birmischtorf, Fislisbach und Mellige umschlosse.
d Gemeind Turgi het e chlini Enklav mit Wald und Wiese im Nordweschte vom Badener Stadtgebiet.
[ ändere] Gschicht d Altschtadt vo Bade Blick vom Hertestei uf Bade scho in de Römerziit het' s z Bade e Siidlig gäh.
Römer hei bei de Thermalquellene am Limmatboge Bäder bauet un öppe im Johr 25 n. Chr isch direkt im Aaschluss an di Bäder de Ort Aquae Helveticae entschtande.
a dere Schtell sin wichtigi Strooseverbindige zämecho, eini vo Augusta Raurica( Augscht) uf Vitudurum( Oberwinti) un witer uf Brigantium( Breagaz) un au e Schtroos richtig Turicum( Züri)) het' s gäh, wo dann witer über d Päss i de Alpe uf Itali gfüührt het.
in de zweite Hälfti vom 3. Johrhundert het' s erschti Überfäll vo de Alemanne gäh und us em 7. Johrhundert git' s alemannischi Gräber.
noch vor em Johr 1000 isch d Burg Stein uf en Schlossbärg bauet worde.
des isch e schtrategisch wichtigi Schtell an de Klus vo de Limmat.
di erschti Urkundlichi Erwähnig vo de Schtadt Bade isch us em Johr 1040.
di Siidlig het im 13. Johrhundert s Märträcht übercho und im Johr 1265 wird s« Niderhus» erwäänt.
es isch spöter s Landvogteischloss worde und het d Brugg über d Limmat gsicheret.
1899 isch dr Pacelli zum Briester gweit worde.
vo 1909 aa isch er Brofässer an dr bäbstlige Diplomaateakademii z Rom gsi und am Institut Sant’apollinare.
1911 isch er Undersekretär vom Gasparri worde, wo d Kongregazioon für usserordentligi Chilleaaglägehäite gläitet het, und 1914 Sekretär vo deere Kongregazioon.
wääred em erste Wältchrieg het er die humanitääre Ufgoobe vom Vatikan gläitet.
1917 het en dr Babst zum Nunzius für die apostolischi Nunziatuur z Münche ernennt.
wo dr Pius xi. Babst worden isch, het er für dä d Konkordat zwüschen em Vatikaan und de Länder Bayre( 1924) und Pröisse( 1929) usghandlet.
am 16. Dezämber 1929 het en dr Babst zum Kardinaal an dr Diddelchille santi Giovanni e Paolo ernennt.
im Joor druf isch er Kardinalstaatssekretär, Erzbriester und Vermöögensverwalter vom Petersdom worde.
1932 het dr Pacelli s Konkordaat mit Baade underschriibe, 1933 das mit dr Republik Östriich und s Riichskonkordaat mit dr nazionaalsozialistische Regierig vo Dütschland.
in däm het sich dr Vatikaan zur bolitische Nöitralideet verpflichdet.
in de spoote 1930er Joor isch dr Pacelli hüfig internazionaal aktiv gsi.
so het er im Komflikt vo dr römisch-kaddolische Chillee mit der Regierig vo Mexiko( 1934) vermiddlet und im schbanische Bürgerchrieg.
dr Pacelli isch am 2. März 1939 vom Konklave zum Babst gweelt und am 12. Merz uf dr Lodscha vom Petersdoom krönt worde.
as Pius xii. het er sich bolitisch nöitraal verhalte.
so het er d Annexion vo dr Tschechoslowakei dur s dütsche Riich am 15. Merz 1939 nid verurdäilt.
au wo sich d Laag zwüsche Dütschland und Poole zuegspitzt het, het er nume Friidensappell gmacht und dr Chrieg as en« entsetzligi Gäissle vo Gott» bezäichnet.
in dr Enzüklika Summi Pontificatus het er zwar d Gliichhäit vo alle Mensche bedoont, aber dr Verlust vo de moraalische Norme druf zruggfüert, as s Christedum nid gachdet wurd.
indiräkt het er Nazi-dütschland kritisiert, won er vom Liide vom polnische Volk greedet het.
d Nazi mindestens häi im Babst e Geegner gsee.
wo die Dütsche d Beneluxstaate aagriffe häi, het dr Pius am 10. Mai 1940 dä Monarche vo deene Länder Sümpatiideligramm gschickt, und wo Dütschland Russland aagriffe het, het er d Posizioon vom Vatikaan eso wit gänderet, ass mä zwar nid d Regierig vom ene kommunistische Staat dörf understütze, s Volk hingeege scho.
dorum häi die amerikaanische Bischöf d Hilf, wo die veräinigte Staate dr Sowjetunion gschickt häi, nüme veruurdäilt.
d Hoffnig vom Vatikaan isch gsi, ass d Sowjetunion besigt wurd, aber Nazionaalsozialismus eso gschwecht wurd, ass män en denn chönnt looswärde.
dr Vatikaan isch scho früe über d Juudeverfolgig informiert gsi.
in dr Wienechtsaasprooch im Joor 1942 het dr Pius drüber greedet ass er sich wurd Sorge mache, wil hundertduusigi ooni äignigs Verschulde, mänggisch nume wäge iirer Nazionalidäät oder Rasse umbrocht wurde.
ass er nid dütliger gsi isch und d Juude as Opfer und d Nazi as Dääter gnennt het, isch em vilmol zum Vorwurf gmacht worde.
1943 het dr Pius e Nunzius zum Hitler gschickt, zum mit em über s Schicksaal vo de Juude reede.
dä het aber nit welle loose, und so isch nüt us dere Demarsche cho.
wo im Oktober 1943 d Deportazioon vo de Juude vo Rom aagfange het, het dr Pius e baar nid seer effektivi Versüech gmacht, si ufzhalte.
d Razzia isch zwaar am 17. Oktober iigstellt worde, aber d Juude, wo scho verhafdet worde si, si uf Auschwitz gschickt und dört fast alli ermordet worde.
e baar Dääg noch de Verhafdige het dr Pius persöönlig befoole, alle Juude in ganz Italie Chircheasül aazbiete.
in Rom sälber het d Chille bis zur Befreijig am 4. Juni 1944 öbbe 4500 Juude in mee as 150 Iirichdige versteckt.
er het au in vile Fäll bi dr Ss interveniert und Juude, wo festgnoo worde si, si wider freigloo worde.
in dr Slowakei, wo dr Briester Jozef Tiso Bresidänt gsi isch, het dr Babst im Früelig vo 1943 witeri Juudedeportazioone verhinderet.
wil dr Vatikaan d Erooberig vo Poole nid anerkennt het, het Dütschland jedi Intervenzioon vom Babst abgleent und er het so käi Iifluss uf das wo dört bassiert isch ghaa.
d Gmeind Schpreitebach liit im Limmattal am Fuess vom Heitersbärg und ghört zum Bezirk Bade im Kanton Aargau.
Nachbargmeinde sin im Kanton Züri Oetwil a de Limmet un Dietike, im Kanton Aargau Bärgdietike, Oberrohrdorf, Chillwange un Würelos.
d Gmeind het e Flächi vo 860 Hektar und liit 421 Meter über em Meeresspiegel.
Schpreitebach isch 1124 s erschti Mal erwähnt worde.
sehr lang isch es nur es chlises Buuredorf gsi, bis i de 60er Jahr de Bau-boom cho isch.
sither isch s Dorf tüchtig gwachse und zellt 9'896 Iwohner( am 31.12.2004).
näbe de verschidene Ichaufszäntre( Shoppi Tivoli, Ikea,...) gits in Schpreitebach rund 700 Firme mit ungfähr 6'500 Beschäftigte.
zu de bekanntischte ghöred Zweifel Pomy Chips, Miele, Johnson&johnson und Nestlé, wo sich im grosse Industriegebiet ide Nöchi vode Limmat befinded.
sneuschte Projekt isch de lang umstritteni Neubau vode Ikea, wo Ändi 2006 beändet werde söll.
vili Lüüt wüssed nöd, dass es in Schpreitebach au no en schöne Dorfchern git.
det befindet sich eusi schöne zwei Chilene, die katholisch und die chlini reformierti Dorfchile.
det i de Nöchi gits es Dorfmuseum, wo aber nur sälte göffnet isch und fasch nur de Schüeler im Rahme vo Heimatchundeunterricht bekannt isch.
wer für es paar Tag z Schpreitebach verwiiled, söll au no e Wanderig uf de Heitersbärg underneh.
vo det het mer e wunderschöni Ussicht ufs ganze Limmattal und chan sich underwägs au mitem Vitaparcours fithalte.
Möhli( vgl." Mehli") isch e Gmeind im Bezirk Rhyfälde im Kanton Aargau( Schwyz).
sie isch die zweitgröschti Gmeind vom Fricktal und het rund 10'000 Ywohner.
Möhli ghört zur Agglomeration vode Stadt Basel.
öppe 19 Kilometer östlich vode Stadt Basel, ybettet zwüsche Jura und Schwarzwald, lyt Möhli.
d Gmeind lyt am südlichschte Rand vode oberrhynische Tiefebeni am Usgang vom Möhlital uff öppe 300 Meter über Meer.
das 18.8 Km² grosse Gmeindgebiet erstreckt sich vom Rhy( 280 M. ü. M.) bis zum Sunnebärg( 632 M. ü. M.), und gränzt dodrbi u. a. an d Stadt Rhyfälde, an Kanton Baselland und nördlich an Dütschland.
flächemässig isch Möhli die zweitgröschti aargauer Gmeind.
dr Ort isch usgsproche langzoge( öppe 3 Km) und wird vom Möhlibach durchflosse.
bedingt durch verschiedenschti Faktore herrscht im Gebiet um Möhli e sehr milds Klima.
d Region Möhli-basel isch die wärmscht Region nördlich vode Alpe und het bis zu 40 Sunnetäg mehr z verzeichne als s Mittelland.
regelmässig misst d Wätterstation Möhli die höchschte Tämperature vom Land.
am 5. Auguscht 2003 het d Wätterstation Möhli mit 40,3 ° C e neue schwyzer Landesrekord und glichzyttig die höchschti Tämperatur nördlich vode Alpe gmässe.
e regionals Wätterphänomen isch dr berüehmti Möhli-jet;
e Wind, wo bsunders im Winter dr Näbel indr Rhyebeni vertribt.
das grosse, ufeme markante Rhychnü glägene melmer Fäld gilt als" Chornchammere vom Fricktal".
im Johr 794 wird Möhli als Melina erschtmols urkundlich erwähnt, woby dr Name vom Keltische här söll cho.
euse Name isch vom immerno glichnamige Bach abgleited.
Melina heisst sovill wie" anschwellendes Wasser".
zu dere Zyt hets ufem Gmeindgebiet vo Möhli mehreri chlineri Wyler geh, wo spöter zämegwachse sind und s hüttige Möhli bilde( ober- und Unterhof Meli, ober- und Untermöhli, Stadelbach, Rübrg, Niederrübrg und Rappertshüsere denn au).
in dr Pestzyt het sich nordöschtlich vo Möhli, im Nochberdorf Rappertshüsere am Rhyufer, e Tragödie ereignet.
wäge dr Pest isch s ganze Dorf bis uf zwei Fraue usgstorbe.
denn isch dr Gmeindbann vo Rappertshüsere zerscht an Rhyfälde gange, und denn spöter mit Möhli gegene Teil vo Rübrg tuscht worde.
no hüt befinde sich im Wald Gränzschtei zwüsche Möhli und em ehemalige Rappertshüsere.
es paar vo ihne stamme vo 1602 und befinde sich im Dorfmuseum Melihus.
Kanton Aargau di dütsche Dialäkt vom Kanton Aargau ghöre em Hochalemannische a.
im Wytere het de Kanton aber kei homogeni Mundart:
wäge vo sinere Lag ghöre si täilwys zum wescht-( Fliege, zwöiförmige Plural bym Verb)- innerhalb devo teils zum nordwescht-( Dag Tag)- und täilwys zum Oschtschwyzerdütsch( Tag, Flüüge, Eihäitsplural bym Verb);
im südleche Teil mache sych au innerschwyzerischi und weschtlozärnerischi ond bärnerischi Züg bemerkbar.
im Surbtal, wo z’ Ändinge und Längnau jahrhundertelang en bedütendi jüdischi Bevölkerig gläbt het( im 19. Jorhundert und 20. Jorhundert gröschteteils of Züri uusgwandert), isch bis is 20. Jorhundert en weschtjiddische Dialäkt gredt worde.
well de Kanton Aargau erscht im Joor 1803 us verschidene andere Territorie gschaffe worde isch, ghört är zu de paritätische Kantön.
tradizionell reformiert isch der ehemalig bärner Aargau mit de hütige Bezirk Aarau, Brugg, Kulm, Länzburg und Zofige.
traditionell katholisch sind di ehemalige gmeine Herrschafte( gemeinsami Untertanegebiet vo mehrere Kantön) mit de hütige Bezirk Bade, Brämgarte, Muri und Zurzach, woby s z’ Bade und Zurzach traditionell en reformierti und en israelitischi Minderhäit git, sowie s Fricktal mit de hütige Bezirk Laufeburg und Rhyfälde, wo bis 1803 öschtriichisch gsi isch.
im letschtgnannte Bezirk isch au di chrischt- oder altkatholischi Chile schtarch verträte.
die gältendi Kantonsverfassig datiert vom 1980( mit späteri Änderige).
gsetzgäbendi Bhörde isch de grossi Root, wo nöierdings 140, vom Volk für en feschti Amtsduur vo vier Joore, im Proporzverfaare( Verhäutniswalrächt) gwèèlti Mitglider het.
drüber use isch s Volk diräkt a de Gsetzgäbig beteiliget:
Verfassigsänderige und Gsetz, wo vom grosse Root nid mit absoluter Mehrheit agno worde sind, underligged zwingend enere Volksabschtimmig;
anderi Gsetz müend uf Aatrag vo 3'000 Stimmberechtigte ine Volksabschtimmig( Referändum).
3'000 Stimmberechtigti chöned zudem e verfassigs- oder Gsetzesänderig oder es Gsetz überhaupt vorschloo( Volksinitiative).
s’ Parteiesyschteem vom Kanton deckt sech mit em schwyzerische.
die kantonale Sekzione vo drei vo de vier Bundesregierigsparteie, dr Cvp, dr Fdp und dr Svp händ s’ Zepter i de Hand.
d Sp isch im Underschiid zum Bundesrat im kantonale Regierigsrat nid verträte und isch dorum en Oppositionskraft.
di bürgerleche Mittiparteie sind tendenziell rächter als iri schwyzerische Muetterparteie.
d’ obligatorischi Schuelzyt isch 9 Joor und foot mit em Ytritt i d’ Primarschuel im Alter vo öppe 7 Joor a.
de Bsuech vom Chindergarte isch nid obligatorisch.
bym Ytritt chunt me entweder i di reguläri erschti Klass oder i d’ Yführigsklass, wo zwöi Jahr duuret.
d’ Primarschuel duueret i de Regl 5 Joor( 1. bis 5. Klass).
nochäär chunnt de Übertritt in e real-, sekundar- oder Bezirksschuel.
die duuret normalerwys 4 Joor( 6. bis 9. Klass), und denn isch d’ Schuelpflicht fertig, woby d’ Schance uf en aaschlüssendi Bruefsusbildig für sekundar- u Bezirksschüler wäge de höchere Leischtigsstufe i de Regl besser synd als für Realschüeler.
Wächsl innerhalb vo dene drü Stufe gits über Ufnameprüefige, mängisch längt au d' Empfälig vom Lehrer( gäg ufe) bzw. freiwilligi oder Zwangsrelegation( gäg abe).
in ere aaschlüüssende Pruefslehr muess me au immer ine Pruefsschuel.
somit sorge d’ Betriib für di praktischi Uusbildig, di( schtaatlech) Schuel für di theoretischi.

zue dr Saison 2003/04 isch s z Rennes zuen eme Trainerwäggsel koo.
dr nei Trainer László Bölöni hèt dr Frei vilmol yygstetzt ùnd dää hèt sich defir mit 20 Saisongool revanchiert, wo ne zùm zwaiterfolgryychschte Goolschitz vu dr heggschte franzesische Liga gmacht hän.
eso dräffsicher isch usser em André Abegglen, em Stéphane Chapuisat ùnd iim no kai Schwyzer im Uusland gsii.
ai Johr speeter, in dr Saison 2004/05, isch er Goolschitzekeenig vo dr Ligue 1 worde.
Borussia Dortmund dr Alexander Frei isch zue dr Saison 2006/07 gege ne Ableessumme vo eppe 4,1 Millione Euro zùm Bùndesligaverain Borussia Dortmund gwäggslet, won ere e Verdraag iber vier Joor ùnterschriibe hèt.
scho in syyre èèrschte Saison hèt dr Frei mit 16 Gool e groosse Aadail am Glasseverblyyb vom Bvb ghaa.
wäg ere Hùftoperation im Mai 2007 ùnd zwai Muskelfasereriss im Spotsùmmer 2007 hèt er bis aafangs 2008 nimi fir dr Bvb oder d schwyzer Nationalmannschaft kenne spiile.
syy èèrschte Bflichtmatsch no syyre Operation hèt dr Frei zum Rùckrùndenùfdaggt geege dr Msv Duisburg ghaa, im Ländermatsch gege Dytschland am 26. März 2008 isch er in s Team vo dr Schwyz zrùggkeert.
bim Freichläddere( Engl. free climbing) dörfä fr d' Fortbewegig nur dr Fels und dr eignig Körper bruucht wärde.
alli Hilfsmittel, wi au diä ganz Usrüschtig Seil und technischi Hilfsmittel diene just zur Sicherig gege Abstürz( dr Begriff bezeichnet also nit ds Chläddere ohni Sicherig, was me in däm Zämmehang als free solo bezeichnet).
sälli Art vom Chläddere wird scho sitem Ändi vom 19. Joorhundert in dr sächsische Schwyz praktiziert.
vo dört us ischs Freichläddere vom Dütschamerikaner Fritz Wiessner ind Usa„ exportiert“ worde.
z Europa isch s' Freichläddere usserhalb vo dr sächsische Schwyz vom neue technische Chläddere( wo denn grad ä Boom erläbt het) überschattet worden, und isch erscht in de 70er- und 80er-joor vo denä weschtöiropäischä Chlädderer widerentdeckt worde, wos in dr sächsischä Schwyz und in dä Usa abgluegt hei.
s isch hützutags diä populärscht Form vom Chläddere im Freichläddere si einigi Variante z unterscheide s' Sportchläddere isch e Variante vom Freichläddere, wo dr sportlich Aspäkt im Vordergrund stoht.
Sportchlädderroute si meischtens mit zahlrychen fescht fixierte angebrachten Sicherigspunkt abgsicheret, zum' s Risiko bi emene Sturz z' minimiere.
Achterknoten us der alemannische Wikipedia, der freie Dialäkt-enzyklopedy hops zue:
Navigation, suech technische Yschränkung:
dr koräkt Titel wär:
» Achter« Dialäkt:
Oberbaselbieterdütsch dr Achter isch e Chnüppel wome bim Chläddere und bim Seglä vil bruucht.
dr Name chund ganz eifach drvo, daser halt wines Achti( 8) usgset.
Inhaltsverzeichnis • 1 Variante ◦ 1.1 eifache Achter ◦ 1.2 dopplete Achter ◦ 1.3 Achterschlaufe ▪ 1.3.1 gsteckt ▪ 1.3.2 normal[ ändere] Variante[ ändere] eifache Achter dr eifach Achter brucht me bim Chläddere zums Seiländi" markiere".
Är hilft, das eim s Seil nit dur d Finger rütscht und dases verliert, oder au dasme nid übers Seiländi use abseilt, also abstürzt.
bim Seglä bruchtmenen als Stopperchnüppel.
weme also s Seil dure Öse fädlet, den chame is ändi ä Achter mache, dass s Seil nid wider durd Öse rütsche cha.
das bruchtme zum Bischpil zum d Schotte( s Seil vom Schotthorn vom Fock) uf beidne Site azmache.
[ ändere] dopplete Achter dr doplet Achter bruchtme zum zwei Seilstück z verbinde.
dä machtme wie die gsteckt Variante vo dr Schlaufe, äfach halt mit zwei Seiländene.
e sichereri Alternative isch aber dr dopplet Spirestich.
[ ändere] Achterschlaufe d Achterschlaufe chame für vil verschiedeni Sache bruche, wemme e starki Schlaufe am Ändi oder zmitz ame Seil brucht.
bim Chläddere bruchtmese zum sich füre Vorstieg mitem Seil z verbinde.
do drbi bruchtme die gsteckti Variante, d. h. mä nimmts Seil bim Chnüpple nid äfach dopplet, sondern mä macht zerscht ä eifache Achter, lot gnue Seil am Ändi übrig, so dasmes durs Gstältli cha fädle und den wider ruckwärts dure ganze Achter cha füere.
e anderi Möglichkeit füre gliche Zwäck wär dr anderthalbfach Bulin.
[ ändere] gsteckt • dr eifach Achter • s Seiländi wird zruggfüert • die fertig Achterschlaufe • Test 4[ ändere] normal • s Seil wird dopplet gno • die fertig Achterschlaufe Aesch Bl us der alemannische Wikipedia, der freie Dialäkt-enzyklopedy hops zue:
Navigation, suech Wappe Basisdate Kanton:
Baselland Bezirk:
Arlise Plz:
4147 Koordinate Höchi:
315 Flächi:
7.39 Km² Iwohner:
10.255( 31. Märze 2011) Website:
Www.aesch.ch Karte technische Yschränkung:
dr koräkt Titel wär:
» Ääsch« Dialäkt:
Baseldytsch Ääsch( Hochdytsch Aesch) isch e politischi Gmeind im Bezirk Arlise vom Kanton Basel-landschaft in dr Schwiiz.
Inhaltsverzeichnis • 1 Lag • 2 Wappe • 3 Gschicht • 4 Verkeer ◦ 4.1 öffentlige Verkeer ◦ 4.2 Strooss • 5 Sehenswürdigkeite • 6 Webgleicher[ ändere] Lag Ääsch liggt an dr Birs uff 315 M.ü.m. zwyschem Faltejura( blaue) und em Tafeljura( Gämpe).
dr Ort gränzt an Duggige, Pfäffige, Ettigä, Därwyl, Rynech und s' soledurnische Dornech.
[ ändere] Wappe s' Ääscher Wappe, wo syt 1937 offiziell isch, zaigt uff silbrigem Grund en schwarze Speer us Yse und rächts obe dra en rote Stärn mit säggs Straale.
es handlet sich dodrby ums Wappe vom usgstorbene basler Adelsgschlächt Macerel, wo im 14. Joorhundert die elter Ääschburg( Hytte Ruine Bärefels) als Lehe gheert het.
[ ändere] Gschicht e jungstaizytlichs Dolmegrab, wo stärbligi Überräscht vo 47 Lyt dinne gsi sin, wyst uff e frieni Besiidlig vor Region hii.
im friene Mittelalter isch dr Ort relativ bedytend gsi, wie ryychi Grabfünd am Andlauerwäg( 6./7. Jhd.) und am Salwäg( 9./10. Jhd.) belegge.
am Saalwäg hett me au Spure vonere Kapälle uss karolinigischer Zyt gfunde.
bis ins 18. Joorhundert isch dr hytte normali Wäg ins Laufetal nid meeglig gsi, will d Birsschlucht bim Chessiloch z' Grellige nid z' überwinde gsi isch.
also isch dr Wäg ins( obere) Laufetal über dr Plattepass gange, wo au scho d Römer brucht hän.
a däm Wäg, in dr Ääscher Klus, hetts Gschlächt" Ääsch"- e thiersteinischs Dienschtmannegschlächt, drei Burge, Münchsberg, Schalberg( Vorgänger Burg Engenstein) und Frohburg( au Tschöpperli gnennt) baut und dr Wäg so kontrolliert.
s Gschlächt isch im 13. Joorhundert usgstorbe und ihrer Burge sin als Lehe an Bischof vo Basel ko.
bim grosse Ärdbebe vo Basel 1356 sin d Burge zersteert und verloo worde.
wäärend em drissgjöörige Krieg isch s Dorf 1638 vo schwedische Truppe plünderet worde.
1792 ischs Fürschtbischtum Basel uffghobe und als raurakische Republik konstituiert worde.
die isch 1793 als département du mont-terrible Frankrych yverleibt worde, so dass d' Ääscher kurzi Zyt Franzose gsi sin.
1815, noch em wiener Kongräss, isch s Dorf definitiv zur schwiizer Eidgenosseschaft ko.
Schloss katholischi Chile[ ändere] Verkeer[ ändere] öffentlige Verkeer Ääsch liggt an dr Jurabahn Basel- Dälsbrg- Biel.
am Bahnhof, wo am linke Birsufer und dodrmit am Ortsrand gläge isch, haltet all halb Stund d Regio-s-bahn Linie 3( Dälsbrg-laufe-basel-olte).
in Ortskärn fahrt d Tramlinie 11 vo dr Blt, wo vo Basel kunnt und Ääsch als Ändstation hett.
d Buslinie 65 fiehrt vom Bahnhof vo Dornach yber Ääsch noch Pfäffige.
[ ändere] Strooss d Schnällstroos j18 fiehrt vo Basel( Autibahn a2) bis noch Ääsch und heert am Dorfrand bim Schloss Angestai uff.
d Hauptstroos vo Basel durs Laufetal fiehrt dur Ääsch.
[ ändere] Sehenswürdigkeite • Schloss Ääsch, 1606 erbaut, hytte vor Gmeindsverwaltig gnutzt • katholischi Chile, 1820 erbaut, mit Glasfänschter vom Jacques Düblin und Freske vom Hans Stocker.
• Schloss Angestai( uff duggiger Bode) • Ruine Münchsberg, Engenstein, Schalberg und Frohburg( Tschöpperli), alli uff pfäffiger Bode.
[ ändere] Webgleicher ￼ allmänd( commons):
Aesch — witeri Mulitimediadateie zum Artikel • offizielli Website • Infos vom Kanton • Artikel Aesch( Bl) im historische Lexikon vo dr Schwiiz Koordinate politischi Gmeinde im Bezirk Arlise Gmeinde vom Baselbiet dä Artikel basiert uff ere fräie Übbersetzig vum Artikel„ Aesch_bl“ vu de dütsche Wikipedia.
e Liste vu de Autore un Versione isch do z finde.
Aletschgletscher us der alemannische Wikipedia, der freie Dialäkt-enzyklopedy hops zue:
Navigation, suech technische Yschränkung:
dr koräkt Titel wär:
» Aletschgletscher« Dialäkt:
Oberbaselbieterdütsch Panorama vom Aletschgletscher dr Gross Aletschgletscher isch dr gröschti und dr längschti Gletscher vo dä Alpä.
Är isch 23,1 Km lang und er het 1973 ä Flächi vo 86,6 Km² gha.
sis Schmelzwasser fliesst dur d' Massa in d' Rhone.
früener hei au no dr ober- und der Mittelaletschgletscher zum grossä Aletschgletscher zellt wilsi denn no mitenand verbunde gsi si.
Inhaltsverzeichnis • 1 Firngebiet am Konkordiaplatz • 2 Verlauf • 3 Gletscherschwankige • 4 Weblingg[ ändere] Firngebiet am Konkordiaplatz dr Ursprung vom grosse Aletschgletscher isch in dr 3800 M höche Jungfrau-region.
dört fliesse drei riisigi Firnström zämme.
• vo Weschte chunnt dr gross Aletschfirn.
Är het ä Längi vo öppe 9 Km und isch öppe 1,5 Km breit.
er isch übere 3173 M höche Gletscherpass vo dr Löschtelucke mit em Langgleschter verbunde.
dä fliesst Richtig Lötschetal.
• vo Nordweschte chunt dr Jungfraufirn.
Är isch öppe 7 Km lang und 1 - 2 Km breit.
• vo Norde chunt' s ewig Schneefeld.
Äs isch öppe 8 Km lang und öppe 1,2 Km breit.
gege Norde isches mitem Pass vom untere Mönchsjoch( 3529 M ü.
M) mit em Izugsgebiet vom untere Grindelwaldgletscher verbunde.
Übers obere Mönchsjoch( 3627 M ü.
M.) isches mit em Jungfraufirn verbunde.
• vo Oste chunnt dr Grüeneggfirn.
Är isch 3 Km lang und öppe 600 M breit und isch nach Oschte übere Gletschterpass vo dr Grüenhornlucke( 3280 M ü.
M.) mit em Fieschergletscher verbunde.
[ ändere] Verlauf vom Konkordiaplatz us chinnt dä Isstrom, wo öppe 1,5 Km breit isch, mit ärä Gschwindigkeit vo bis zu 180 Meter pro Joor nach Südoste.
er Macht den ä grossi Rächtskurve und biegt immer mehr nach Südweschte ab.
dr undertschti Teil vom Gletscher isch bedeckt mit Moräneschutt.
d' Gletscherzunge isch im Momänt uf öppe 1560 M. ü. M, also no unter dr Waldgränze.
vo dört chunnt dr Bach Massa wo durd Massaschlucht dures Wasserchraftwärk got und spöter ind Rhone fliesst.
[ ändere] Gletscherschwankige in sim Hochstadium währen dr chliine Iiszit- öppe in dr Mitti vom 19. Johrhundert- isch dr gross Aletschgletscher no öpe 2.5 Km witer ins Tal abe gange as jetze.
wäg dr allgemeine Erwärmig sit öppe 1870 ischer vorallem underhalb vom Konkordiaplatz chlinner worde und het grossi Flächene an Fels freigeh.
dr ursprünglich( in der Neuzitt) höchsti Gletscherstand chame no guet an de no fascht unbewachsene Sitemoräne abgläse wärde.
sit 1850 het d dicki vom Gletscher zum Teil über 100 M abgno.
früener si sogar d Iisström vom Oberaletschgletscher und vom Mittelaletschgletscher diräkt mit em grosse Aletschgletscher verbunde gsi.
churzfrischtige Klimaschwankige hei em Gletscher wäg siner grosse Masse nid vil usgmacht.
während däm dass vili anderi Gletscher am ändi vo dä 70er bis aafangs 80er Joor länger worde si, het sich dr Aletschgletscher fascht gar nid bewegt.
ebefalls bi dr Erwährumg sit 1983 het er fascht nid reagiert.
erscht in de letschte Joor wos jetz ame sehr heiss gsi isch het er sich jetz aber doch stark afe zruggzieh, wi au fill anderi Alpegletscher.
[ ändere] Weblingg ￼ allmänd( commons):
category:
Aletschgletscher witeri Mulitimediadateie zum Artikel • Artikel Aletschgletscher im historische Lexikon vo dr Schwiiz Koordinate Alexander Frei us der alemannische Wikipedia, der freie Dialäkt-enzyklopedy hops zue:
Navigation, suech Alexander Frei Spiilerinformatione Geburtstag 15. Juuli 1979 uf d Wält cho z Baasel, Schwyz Grössi 179 Cm Position Stiirmer Verein in der Jugend 1987 – 1988 1988 – 1995 Fc Aesch Bl Fc Begnins Verein als aktive Johr Verein Spiil( Gool) Servette Genf Stade Rennes Stade Rennes b Borussia Dortmund Borussia Dortmund Fc Baasel Nationalmannschaft 0 2001 Schwyz u-21 Schwyz nume Liga-spiil.
Stand:
26. Septämber 2012 Stand:
25. Juni 2010 Dialäkt:
Baseldytsch dr Alexander Frei( * 15. Juli 1979 z Baasel) isch e schwyzer Fuessballspiler.
Inhaltsverzeichnis • 1 Verein ◦ 1.1 Verein in dr Schwyz ◦ 1.2 Stade Rennes ◦ 1.3 Borussia Dortmund ◦ 1.4 Fc Baasel • 2 Nationalmannschaft ◦ 2.1 Turnier • 3 Titel und Erfolg • 4 Netzglaicher( Weblingg) • 5 Fuessnote[ ändere] Verein[ ändere] Verein in dr Schwyz dr Alexander Frei hèt sy Karriere 1997 aagfange bim Fc Baasel, won er sich aber nit hèt kenne dursetze.
1998 isch er zùm Fc Thun in di zwaitheggscht Spiilklasse gwäggslet, aber scho ai Joor speeter isch er sym Trainer André Egli zùm Fc Luzern gfolgt.
an dr Syte vom Kubilay Türkyılmaz hèt er dert syni èèrschte Gool gschosse.
vu 2001 bis 2002 hèt dr Frei erfolgryych fir Servette Genf gspiilt.
[ ändere] Stade Rennes in dr Winterpause vo dr Saison 2002/03 hèt er bim franzesische Club Stade Rennes ùnterschriibe.
in dr Matsch derno isch dr Frei praktisch nie zum Yysatz koo.
Är hèt nùme ai Gool erziilt und hèt Ai Penalty verschosse.
Erasmus von Rotterdam dr Erasmus vo Rotterdam( 1465 - 1469 uf d Wält ko, gescht. 1536) isch ein vo de wichtige Humanischte gsi, wo am Ändi vom 15. und am Aafang vom 16. Johrhundert in Europa gschafft het.
dr Erasmus vo Rotterdam isch as Sohn vom enä holländische Brieschter und siiner Huushältere, enerä Arzttochter, am enä 27. Oktober zwüschem Johr 1464 und 1469 z Rotterdam uf d Wält ko.
dr Name Desiderius het er erscht schböter aagno.
1492 isch er Brieschter worde, vo 1495 bis 1499 het er z Baris gschdudiert und vo 1506 bis 1509 z Italie gläbt, und chürzeri Ziite au z Holland und z Ängland.
vo 1514 bis 1529 het er z Basel gschafft und siini Büecher vom Johann Froben lo drucke.
wo Basel 1529 reformiert worden isch, isch er uf Friiburg im Briisgau zoge, isch aber 1535 uf Basel zruggcho und dört am 12. Juli 1536 bi siim Fründ Hieronymus Frobenius, em Sohn vom Johann Froben, gschtorbe.
er isch im basler Münschter begrabe.
dr Erasmus het sich kritisch mit dr Bible usenandergsetzt.
er het s griechische neue Teschtament uusegä mit enerä Übersetzig uf Latinisch und Kommentar, und so die moderni Philologii begründet.
während sim ganze Läbe het er d Missschtänd in dr kathollische Chille kritisiert, het aber nit welle sich in die dogmatische Usenandersetzige zwüschem Martin Luther und dr Chille iimische und het vo" Friide und Konkordanz" gredet.
das heisst aber nit, ass dr Erasmus tolerant andere Religione gegenüber gsi wär.
wie anderi Humanischte, under ihne dr Johannes Reuchlin, isch er durchuus nit frei vo Antisemitismus gsi, so het er vo' Judebruet' gredet und' Jud blibt Jud'.
Klebeband Ä Chläbschtreife isch es Band us Bapiir oder Kunschtschtoff wo uf einere Siite, bi Schbezialchläbschtreife uf beide, mit em ä Chläbschtoff beschichtet isch.
das chan ä Chläbschtoff sie wo sofort chläbt wenn mä dr Chläbschtreife uff s Material leit wo gchläbt söll wärde, oder wo mä zerscht no muess nass mache.
es git Chläbschtreife wo mit Gewäb verschterkt si, so dass si dr Längi noch sehr schwer, dr Queri noch aber im Allgemeine liicht verriisse.
wil si eifacher und schnäller z bruuche si als Liim wärde Chläbschtreife dähei oder im Büro bruucht ver zum Sache zsämme z chläbe, öppis z flicke oder Päckli z mache, aber die gröschte Mänge vo Chläbschtreife wärde bim Gwärb und in dr Induschtri bim Verpacke vo dä Brodukt verbruucht.
Moler bruuche an Art Bapiirchläbschtreife zum verhindere, ass Fleche agmolt wärde wo me nit söt mole.
ihri Chläbschtreife sin so gmacht, ass mä si liicht cha entfärne und ass si keini Schpure vo Liim hinderlön.
d Elekdriker bruuche Isolierband us Blaschtig, ass keini Churzschlüss chönne entschtoh wäge Füechtigkeit oder diräktem Kontakt zwüsche zwei Dröht.
bim Heizigsbau wärde sälbschtchläbendi Aluminiumfolieschtreife bruucht.
d Entsorgig vo villne Chläbschtreifenarte isch schwierig, wil s Band mänggisch us Pvc gmacht isch, oder aber giftige Acrilatchläbschtoff bruucht wird.
Landsgemeinde d Landsgemeind isch eini vo den ältischte und eifachschte Forme vo dr Demokratie.
in ä baar Kantön in dr Schwiiz git s äsä als kantonali oder als regionali Inschdidution, aber in de meischte Kantön isch si abgschafft worde.
in chliinere Ortschafte wärde Gmeindiversammlige au wie Landsgmeinden abghalte.
Bürger wo s Schtimmrächt hai versammle sich an emä beschtimmte Dag under freiem Himmel und düen öffentlig abschtimme über d Gschäft wo vorgschlage si.
das cha d Wahl von der Regierig si wie im Appizell Innerrhode, Gsetz oder s Büdsche.
jede cha si Meinig säge und Vorschleg mache.
abgschtimmt wird mit dr Hand, em Bajonett oder em Schtimmrächtsuuswiis.
die moderne schwiizer Landsgmeinde si in dr Form ähnlich zum germanische Ding, schtamme aber nit vo dere alterdümlige Inschdidution ab, sondern vo de middelterlige Korboratione und si zum erschte Mol im Johr 1403 in erä Urkunde erwähnt worde.
in de Kantön Zug und Schwyz si si 1848 abgschafft worde, im Kanton Uri 1928, in Nidwalde 1996, s Johr druf im Appizell Usserrhode und 1998 in Obwalde.
die kantonali Landsgmeind git s nur no in Appizell Innerrhode und im Kanton Glarus.
Franz Hohler dr Franz Hohler( * 1. März 1943 z Biel in dr Schwiiz) isch e schwiizer Schriftsteller, Gabarettischt und Liedermacher siner Wärk sin äntwäder Schriftdytsch oder Schwiizerdütsch, woby är verschiideni Dialäkt spräche ka.
Är gheert zue de bedytendschte und erfolgriischte schwiizer Kinschtler vor Gegewart.
dr Hohler isch z' Olte uffgwaggse und hett d' Kanti z' Aarau bis zur Matur 1963 bsuecht.
druffabe hett er z' Zyri Germanischtik und Romanischtik agfange studiere.
no woner am studiere gsi isch, hett er 1965 sis erschte Soloprogramm Pizzicato uffgfiehrt.
dr gross Erfolg hett ihn drzue brocht, sis Studium abzbräche und sich ganz de Künscht z' widme.
sis villsytige Wärk umfasst Gabararee, Theaterstygg, film- und Färnsee-produgzione, Kurzgschichte, Romän und Biecher fyr Binggis.
Är hett immer widr mit andere Kinschtler zämme gschafft, uff dr Theaterbyyni und am Färnsee zem Bischpill mit em Pantomime René Quellet( vor allem im Kinderprogramm isch er drumm enere ganze schwiizer Generation en Begriff) oder au mit em Hanns Dieter Hüsch.
Är hett au als Autor und Produzent für dr Emil gschafft.
charakteristisch für d' Wärk vom Hohler isch dr Wäggsel zwische politischem Ongaschmoo- sini Teggscht hän denn also spitzi Bezüg zur aktuelle schwiizer und Wältpolitigg- und komplett erfundene Gschichte, hyffig sogar fantastisch.
nid sälte goot er vo Alltagsbeobachtige uss, wo druffabe absurd wärde.
bi siner Ufftritt als Solokinschtler hett er hyffig es Cello drby.
Haartrockner Ä Föhn isch an elektrischen Apparat wo bruucht wird um d Hoor nach dr Hoorwösch z tröchne.
es Geblös isch in an isolierinds Ghüs iibaut und bloost warmi Luft uf d Hoor.
die Luft wird elektrisch uffgwärmt, wenn sie dur Schpirale vo Glüedröht gleitet wird.
me cha d Erwärmig vo dr Luft abschtelle wenn d Hoor z fescht warm worde, aber nonig troche sii.
z grossi Hitz schadet de Hoor.
dr Name Föhn für dr Apparat chunnt vom warme Föhn Wind;
hüt verlangt der Duden allerdings d Schrybwys« Fön».
Ä Fön cha, wie au anderi elektrischi Gegeständ, in Vrbindig mit Wasser gföhrlichi bis tödlichi Stromschläg verursache.
Fasnachts-comité s' Fasnachts-comité organisiert e jedes Joor dr Cortège am Fasnachts-mäntig und -mittwuch Noomidaag.
usserdäm bemieht me sich fyr die ganzi Fasnacht vernympftigi Raahmebedingige schaffe z' kenne.
yber d' Ussgoob vonnere Fasnachtsblaggedde und Bättelaggzione duet s Comité die aagschlossene Grubbe leischtigsbezooge subvenzioniere( lies au:
Problematigg) usserdäm wird jedes Joor, kurz vor dr Fasnacht, e Heftli namens" Rädäbäng" druggt, wo alli Grubbene mit ihrem Sujet und witterfierende Informatione uffglischtet sin.
vor dr Fasnacht isch s' Comité verantwortligg fyr d' Organisation und Ussfiehrig vom Monstre-drummelkonzert( Drummeli) und hets Patronat bim offizielle Bryysdrummle und -pfyffe.
noo dr Fasnacht findet denn die erschti Lektion statt, e Noochwuggsfeerderig wo mit zahlriiche Mitmach-aggzione fyrs Larve-kaschiere und -moole, fyrs Laternemoole und nadyyrligg fyrs Drummle und Pfyffe duet wärbe.
fyr neu zuezoogeni Exil-zyrcher und sunschtigs fasnachtsfremds Fuessfolgg bietet me Informationveraastaltige aa.
nadyyrligg gheerts au zue de Uffgoobe vom Comité d' Beziehig zue de aggtive Fasnächtlerinne und Fasnächtler uss allne Grubbierige z' pfläge.
witter isch me allewyl im Gspreech mit de Gremie vo de Inträsseverein( Ig Gugge, Fg Gugge, Ig Wage, Ig tambouren- und Pfyffergrubbe, Ig Chaise und au em Schnitzelbank-comité) und hegt frindschaftliggi Kontaggt mit Beheerden und andre Inschdituzione( Regierig, Polizey-deppartemänt, Bvb, Baudepartemänt, Basel Tourismus).
s' Comité fiehrt e aiges Fasnachtsarchiv und ybergit alte Grimpel em Staatsarchiv zur wittere Uffbewaarig( Änd-deponie).
nid alli Clique und Fasnachts-grubbierige hänn sich unterem Fasnachts-comité zämmegschlosse.
e wichtige Bestandteil vo dr basler Fasnacht isches, dr Obrigkeit dr Spiegel vor d' Naase z' hebe und uff alles ufmerksaam z' mache was nid eso guet lauft in dr Wält.
drumm hänn ainigi Grubbe Mieh sich ere Organisation unterzstelle wo reguliert, bewärtet und kontrolliert.
anderi sinn mit em Fasnachts-comité nid z'friede und hänn aigeni Comités grindet( z. B.:
Comitée2000) die organisierti Fasnacht bringt e Huffe Struktur aber au Vorschrifte und Richtlinie mit sich wo do und deerte uf Wiederstand stoosse.
so wärde zem Bischpiel Cortège Marschroute und -ziite pingeligg gnau vorgschriibe und yberwacht.
e wittere Punggt wo allewyl fyr viel Unmuet sorgt isch die leischtigsbezoogeni Subvenzionierig, wo noneme verworrene Syschtem dr Ufftritt vonnere Grubbe an dr jewilige Fasnacht bewärtet und dämentsprächend au subvenzioniert.
Ifluss hän unter anderem d' Waahl vom Sujet und d' Umsetzigg drfoo.
Estland Eschtland( Estn. eesti) isch ä Schtaat in Norostdeuropa und s nördligschte vo de baltische Schtaate.
im Süden het s ä Gränze mit Lettland und im Oschte mit Russland.
im Norden und Weschte isch d Oschtsee.
Eschtland het ängi Beziehige zu Finnland.
sit em 1. Mai 2004 isch Eschtland Mitglied vo dr europäische Union.
s Land isch dr Flechi noch a chli grösser as d Schwiiz.
dr högscht Berg, dr Suur Munamägi wo 318 Meter hoch isch, liit im Süde vom Land.
dr gröscht See isch dr Peipsi Järv.
vor em Kontinentaalland het s 1520 Insle, die gröschti drvo isch Saaremaa.
44 % vom Land isch bewaldet.
dr hüfigscht Laubbaum isch d Birke.
si isch es nationals Symbol und chunnt vil in Lieder und in dr Volksdichtig vor.
in Eschtland läbe Hirsch, Reh und Füchs, a baar duusig Elch, Biber, Marder, Schneehasen wo sehr sälte si( ca. 200 Schtück) und sogar Rendier hets do und dört.
an grosse Raubdier kennt mä dr Bruunbär( ca. 800), dr Luchs( ca. 2000) und dr Wolf( ca. 600).
d Wölf, Bäre und Lüchs döfe gjagd wärde, d Luchsjagd wird als reine" Sport" aagsäh.
dr Bytritt zue dr Eu het do Yyschränki brocht, wo z Estland vilmol kritisiert worde sin.
d Bevölkerig beschtoht zu 68,6 % Eschte, 25.7 % Russe und chliini Minderheite vo Ukrainer( 2,1 %), Wiissrusse( 1,2 %) und Finne( 0,8 %).
knapp 45 % vo de Iinwohner vo Tallinn si nit Eschte.
dr russisch Bevölkerigsaadeil isch im 20. Johrhundert schtark aagwachse.
bis zum zweite Wältchrieg si s ä chlii weniger as 10 % gsi, bis 1989 si si uf öbbe 30 % aagwachse.
nach dr Unabhängikeit isch Zahl vo de Russe wider ä bits zruggange.
vo de Russe wo bliibe si, brobiert ä Deil sich z integriere und lehrt Eschtnisch und schickt au ihri Chinder in eschtnischi Chindergärte und Schuele.
Russe wo nit Eschnisch chönne hai mänggisch Broblem guetzahlti Arbedsblätz z finde und im Durchschnitt verdiene Eschte meh as d Russe.
die meischte Eschte si konfessionslos.
Ä chli meh as a Viertel ghöre erä Chille a, 13,6 % si lutheranisch und 12,8 % orthodox.
s hütige Eschtland beschtoht us dr ehemolige Oschseebrovinz Eschtland, wo vo 1780 bis 1918 ä Deil vom russische Riich gsi isch, und em nördlige Deil vo Livland, wo au d Insle Saaremaa( Ösel) drzue ghört.
im Middelalter isch dr dütsch Orde ins Land cho und d Wasalle hai 1252 zum erschtemol ä selbschtändigi Regierig bildet, wo vom dänische Nordeschtland beschtätigt worden isch.

Christoph Pfister us der alemannische Wikipedia, der freie Dialäkt-enzyklopedy hops zue:
Navigation, suech Dialäkt:
Bärndütsch dr Christoph Pfister( * 10. Oktober 1945 ds Bärn) isch ä schwiizer Historiker und Outor.
Är isch ä Verträter vor Chronologikritik u steit dermit i starchem Widerspruch zur akademisch-etablierte Gschichtswüsseschaft.
sini historische Vorstellige si prägt vo verschwörigstheoretische Argumänt.
hauptsächlich befasst sich dr Pfister mit gschichtleche und heimatkundliche Theme über d Schwiiz, bsungers aber ou mit dr Stadt und em Kanton Bärn.
dr Pfister wird mit sine These vor etablierte Forschigswält sälte erwähnt u denn ou pouschal abglehnt.
sini Stellig ir Nische vo de Aahänger vor Chronologiekritik isch äbefalls umstritte.
aber är fingt dört immerhin doch ä bitz meh Beachtig und Anerchennig.
Inhaltsverzeichnis- 1 Läbe- 2 These ◦ 2.1 gschichtskriteschi u heimatkundlechi These zur orthodoxe schwiizer Gschichtsschribig- 3 Kritik u Würkig- 4 Wärch- 5 Weblink- 6 Einzelnachwiis Läbe dr Christoph Pfister het sini Chindheit ir Stadt Bärn verbracht.
Är isch dört als Suhn vom Robert Pfister, ämene Generalagänt, u dr Marie-elise, geboreni Roos, uf d Wält cho.
ds Bärn isch är vo 1952 bis 1956 i d Primarschul u aschliessend bis 1960 i d Sekundarschul gange.
im familie- oder Bekanntkreis isches i viune Gägende üeblech, sech mit eim oder mehrerne Müntschi uf d Backe ds begrüesse.
im alemannische Rum gitt me sech i dene Gebiet, wo am Wäutschland neecher sy, drü verteilt uf beidi Backe, i angerne Orte sy o zwöi oder eis Müntschi üeblech.
im alemannische Ruum begrüesse sech meischtens Maa u Frou oder Frou u Frou mit Müntschi, säutener zwe Manne.
i angerne Kultuure begrüesse sech nume d Manne mit Müntschi während das de Froue verbotte isch.
während sech ir Dütschschwytz e Maa un e Frou, we si sech ds erschte Mau begägne, ender nume mitemne Händedruck begrüesse, gäbe sech die Wäutsche o scho denn drü Müntschi.
Päärli begrüesse sech im zentralalemannische Rum hüüfig mit emne Müntschi uf ds Muu.
das mache mängisch o di Junge, o we si nid zäme sy.
formaler u meh zur Verehrig( vore Dame, oder z. B. vom Ring vom Papscht) aus e Gruess, isch der Handkuss, wo eigentlech drumm o nid Müntschi heisst.
zum gärnha mitemne Müntschi chame Gfüeu wi Zueneigig, Liebi, Verlange oder Erregig usdrücke.
20th century Fox us der alemannische Wikipedia, der freie Dialäkt-enzyklopedy hops zue:
Navigation, suech twentieth( 20th) century Fox film corporation Unternähmensform corporation Gründig 28. Dezember 1934 Sitz century city, Us-bundesstaat Kalifornie, Usa Branche Film Produkt Film Uffdritt im Netz Http://www.fox.de twentieth( 20th) century Fox film corporation isch aus us-amerikanisches Tochterunternäme vor news corporation ir Produktion und Vertrib vo fium- und Fernsee-inhaut tätig.
dr Firmesitz isch Los Angeles, Kalifornien, Usa.
si esch bekannt för Film wie' star wars' und Serie wie' the Simpsons' Inhaltsverzeichnis • 1 Gschicht ◦ 1.1 Gründig ◦ 1.2 Murdoch übernimmt d' Kontroue • 2 bekannti Fiume • 3 bekannti Serie • 4 externi Syte[ ändere] Gschicht[ ändere] Gründig das Ungernäme isch 28. Dezember 1934 usem Zämeschluss vor Fox film corporation und twentieth century pictures entschdande.
Fox Studios L. A. dr William Fox het 1913 d Fiumvertribsfirma greater New York film rental und d Fiumproduktionsfirma Fox office attractions Company.
us dene beide isch 1915 d Fox film company entschtande.
1919 sisi de uf Kalifornie umzoge, wius dört klimatischi und geographischi Vorteile het gää.
nachem Börsekräsch 1929 het Fox sini Aateil dürne findlechi übernam verlore.
dr Fiumproduzänz Joseph Schenck und dr Regisseur Darryl F. Zanuck hei 1930 d Produktionsfirma 20th century pictures gründet.
dene iri Chinofiume si vor united artists verlihe worde.
nachdäm dr Schenck kei Chance uf ne Teilhaberschaft vom Charlie Chaplin, Mary Pickford, Douglas Fairbanks Sen. und David Griffith gründete Ungernäme het gha, hetter z Zieu gha, sini Produktionsfirma mit dr produktions- und Verleihfirma Fox film corporation z verschmeuze.
ou d Inhaber vor Fox film company hei dere Fusion zuegstimmt.
ab 1935 het 20th century Fox Kinofiume finanziert, produziert und verleiht.
Joseph Schenck isch dr erscht Präsident vo däm Ungernäme.
[ ändere] Murdoch übernimmt d' Kontroue sit 1985 isch 20th century Fox äs Tochterungernäme vor news corporation vom ouschtralische Mediemoguls Rupert Murdoch.
es git sit 1994 ä Ableger mitem Name Fox searchlight pictures[ ändere] Dialäkt:
Bärndütsch Berndeutsch us der alemannische Wikipedia, der freie Dialäkt-enzyklopedy hops zue:
Navigation, suech technische Yschränkung:
dr koräkt Titel wär:
» Bärndütsch« Dialäkt:
Bärndütsch Bärndütsch isch d Sprach wo men im bärner Mittuland und im fryburger Seeland redt.
bärndütschi Loube-inschrift Inhaltsverzeichnis • 1 Merkmau ◦ 1.1 Vokale ◦ 1.2 Diftonge und Triftonge ◦ 1.3 Konsonante ◦ 1.4 Pragmatik ◦ 1.5 Wortschatz ◦ 1.6 Deklinierig vo de Zahle zwöi u drü ◦ 1.7 Konjunktiv ◦ 1.8 Zytforme • 2 Variante • 3 Nochberdialäkt u -sprache • 4 Literatur u Rächtschrybig • 5 lueg o • 6 Links[ ändere] Merkmau aus tüpischi Merkmau vom Bärndütsche gäute d" Vokalisierig" vom l vor Konsonante u am Wortändi( z. B. i de Wörter aut' alt', aui' alli', Gfüeu' Gfüel'), el( z. B. i de Wörter Esu' Esel').
d Vokalisierig findet nid statt, we uf ds l e Vokau chunnt.
d" Velarisierig" vom nd( z. B. i de Wörter Ching' Chind', angers' anders').
nume ds Patrizier-bärndütsch kennt die beide tüpische Merkmau nid.
es wird nümme hüüfig gredt, isch aber i de Romän vom von Tavel erhaute.
es dritts Merkmau isch d Ungerscheidig vo de drü" Genera"( Mehrzau sächlech vo" Genus") bir Zaau 2:
" zwe Manne, zwo Froue, zwöi Ching", u vo zwone Forme bi der Zaau 3:
" drei Manne, drei Froue, drü Ching".
bsunders i den Agglomeratione machen aber vili die Unterscheidig nümm.
öppis wo o uffaut, isch, dass im Bärndütsche, im Gägesatz zu de meischte angere schwyzer Dialäkte, die 2. Person Plural als Höflechkeitsform prucht, wird.
so seit me z. B." grüessech"( vgl. Züritütsch:
" grüezi")," dir"( vgl. Züritütsch" sii").
das isch vermuetlech en Ifluss vom französische, wäg der Nächi zur Sprachgränze.
( vgl. Französisch" vous").
abr o i angeren alemannische Dialäkt git’ s ähnlechi Gruessformle, byspiuswys im Schwäbische:
griass( aich) Gott.
o i den alemannische Gebiet vo Öschtrych seit me:
grüessech Gott.
aus wyteri Gmeinsamkeite syg d Bezeichnig für" Kehrricht" erwähnt;
uf Bärndütsch heisst’ s Ghüder, uf Schwäbisch Kuddr.
Äuwä( be) u awa( Schwäbisch).
[ ändere] Vokale bärndütschi Monophthong vorne zentral hinde Bärndütsch het es vierstuuffigs Vokausystem( nid wi Standarddütsch wo nes dreistuuffigs het).
jede Vokau bis ufe Schwa cha entweder läng sy oder churz, u zwar genau i der glyche Vokauqualität( nid wi im Standarddütsch, wo di länge Vokale bis ufen /a:/ viu gschlossniger sy aus di churze).
die zuesätzlechi Stuuffe im bärndütsche Vokausystem isch d Ungerscheidig vo zwo verschidnige Qualitäte vo i, ü und u.
wi i angerne Dialäkte ungerscheidet ds Bärndütsche längi U churzi Konsonante( bzw. fortis u lenis).
derby isch d Konsonantelengi unabhängig vo der Vokaulengi;
es cha auso e churze Konsonant nach emne churze Vokau cho( use, yne, obe) oder e länge Konsonant nach emne länge Vokau( byße, schlaaffe).
[ ändere] Pragmatik ds Bärndütsche zeichnet sech derdür uus, das d Höflechkeitsform nid di dritti Person Plurau isch, sondern di zwöiti( wi im Französischen oder bis i ds 18te Jahrhundert ou im Standarddütsche).
drum heißts uf Bärndütsch ou grüeßech u nid grüezi.
[ ändere] Wortschatz tüpisch Bärndütsch sy Wörter wi äuwä/ äuä' allwäg', geng' immer', Modi' Meitschi', Gieu' Bueb', Hudu' Lumpä' und Hegu' Mässer'.
[ ändere] Deklinierig vo de Zahle zwöi u drü wi i angerne alemannische Djaläkte wärde o im Bärndütsche d Zahle zwöi u drü böigt bzw. dekliniert.
die Differänzierig ghört men aber bsunders i den Agglomeratione geng wi weniger.
• ds zwöi wird im männleche Geenus zwe, im wybleche zwo u im sächleche zwöi.
es heisst auso" zwe Here"," zwo Froue"," zwöi Ching".
• ds drü wird männlech u wyblech zu drei u sächlech zu drü, auso" drei Here"," drei Froue"," drü Ching".
[ ändere] Konjunktiv im Bärndütsche wird der Konjunktiv sehr hüüfig ygsetzt.
ir Umgangsschprach seit me ender" chäm öpper no eis cho näh?
" aus" chunnt öpper no eis cho nä?
u we di einte chäme, de chieme vilech o di angere.
es wunderschöns Byschpiu fingt me im Liedguet vom Peter Räber, won er singt:
" i frùs grüeni Banane".
der Konjunktiv vom Präteritum wird im modärne Bärndütsch hüüffig umschribe:
" würd öpper no eis cho näh?
"[ ändere] Zytforme wie in aune alemannische Dialäkt gits o im Bärndütsche kes Präteritum.
wird im Dütsche ds Präteritum bruucht(" wir gingen"), so wird im Bärndütsche äs Perfekt bruucht(" mir sy gange").
ohni Präteritum gits fouglech ou keis Plusquamperfekt.
d Vorvergangeheitsform wird drum us zwöi Partizip biudet:
" wo ds Telephon glütet hett, bini scho gange gsy".
[ ändere] Variante i de grösere Stedt hets früecher verschidnigi Dialäkte ggä, wo de verschidnige soziale Schichte hei entsproche( Oberschicht- Patrizier-bärndütsch, Mittelschicht- Stadtbärndütsch, Ungerschicht- Mattenänglisch).
dür d Bevöukerigsexplosion i de Stedt sy aber die Ungerschide verschwunde.
derfür sy dür d Ywanderig nöji Sprachvariante entstande( z. B. Bärndütsch vo Albaner, vo Jugoslawe, vo Bosnier oder vo Serbe usw.), wo i de Quartier mit höchem Usländeraateil z. T. zur augemeine Jugetsprach sy worde.
uf em Land chöi Autygsässni a der Sprach genau erkenne, öb öpper us irem Dorf oder us em Nachberdorf chunt.
dür di gröseri Mobilität wärde di verschidnige Variante vom Bärndütsche geng ähnlecher, bsungers i de Stedt u den Agglomeratione.
im Seeland und im Oberaargou wird ds längen /aː/ grundet( jo, Stroß vs. ja, Straß), d fortis am Wortaafang lenisiert( i ha dänkt vs. i ha ddänkt) u me seit wüu, Töu statt wil, Teil.
südlech vor Stadt Bärn seit me giit, früüt, luuft statt geit, fröit, louft.
dür d Nechi zur Stadt sy die Eigeheiten aber am Verschwinde.
hingäge vo Thun id Täler yne loufts disewäg.
die Eigeheite wärde dütlicher u stercher.
drus wachst a ganzi Gruppe vo" bärner Oberland" Dialäkte.
öschtlech vo Bärn erschtreckt sech de no z Ämmitau.
anno 1191 het dr damalig Schloss-heer vo Burdlef d Stadt Bärn grüendet.
ke Wunder red me im ungere Ämmitau wie rund um Bärn ume.
vo Burdlef richtig Langnou u Houttu wärde aber vily Wörter läänger u breiiter uusgsproche.
ds dert gredte Bärndütsch wär de när z sogenannte Ämmitauisch.
[ ändere] Nochberdialäkt u -sprache gäge Süde geit ds Bärndütsch i d Dialäkte vom bärner Oberland über, gäge Oschte i ds Ämmitaler u Luzärnische, gäge Nordoschte i ds Solothurnische U ds Aargouische.
im Weschte gränzt ds seislerdütsche Sprachgebiet a ds bärndütsche, im Nordweschte ds Wäutsche.
[ ändere] Literatur u Rächtschrybig di erschti Blüete vor bärndütsche Literatur isch scho i der erschte Hälfti vom 20. Jahrhundert gsy, auso scho sehr früech im Verglych zu angerne Dialäkte.
d Schrifsteuwer us dere Zyt sy gsy:
der Rudolf von Tavel, der Simon Gfeller, der Otto vo Greyerz u der Carl Albert Loosli.
die Schriftsteuwer hei e Rächtschryb-tradition begründet, wo sech houptsächlech am Schriftdütschen orientiert.
die Tradition bestimmt bis hüt i große Teile d Rächtschrybig vom Bärndütsche.
i däm Punkt ungerscheidet sech ds Bärndütsche vo angerne Regione vor Schwyz, wo sech mit der schwyzertütsche Dialäktschrift vom Eugen Dieth e jüngeri Rächtschryb-tradition het verbreitet, meh a der Ussprach orientiert.
hüt git' s aber o Tendänze, wo i dene Rächtschrybige nid z finde sy, bispilswys d Schrybig vom unbetonten e als ä( z. B. ä Taschälampä, machä).
es git es bärndütsches Wörterbuech( Otto vo Greyerz u Ruth Bietenhard) und e bärndütschi Grammatik( Werner Marti).
d Odysse isch i ds Bärndütschen übersetzt worde( Albrecht Meyer) u ds nöie Teschtamänt( Ruth u Hans Bietenhard).
wytery Schriftschteller uf Bärndütsch sy d Hanny Schänker-brächbüehl u dr Heiri C. Waber.
der Mani Matter het ds chanson bärndütsch gmacht.
syni geniale Tegschte hei bis hüt e großen Yfluss uf di bärndütschi Musig-kultur.
der Rock isch vom Polo Hofer i ds Bärndütsche bbracht worde( oder ds Bärndütsch i d Rockmusig) u der Blues vom Endo Anaconda( stiller Has).
viu bärndütschi Outore hei d Lyrik pflegt.
zu de großartigschte Bärndütsche Lyriker ghöre der Kurt Marti U der Mani Matter.
em Pedro Lenz syni träfe Churzgschichte sy en Art modärnschti Lyrik.
es gitt schon es Wyli diversi bärner Hip Hopper, zum Bischpu der Kutti Mc, d Chlyklass( es Kollektiv us Wurzel 5, Pvp mit Greis, Thomes & Baze) und dr Hm-clan.
[ ändere] lueg o • bärndütschi Vornäme • Alemannisch • Bärn • Kanton Bärn de Pirateföum" der Fluch der Karibik" us de Disney-studios esch met öber 6 Millione Kinobsuecher in Dütschland de viertgröschti Publikomserfoug vom Johr 2003 in Dütschland gsi.
de Föum basiert lose of de Handlig vode Attraktion" Pirates of the Caribbean" i de Disney-freiziitpärk.
för 2006 ond 2007 send zwöi Fortsetzige plant.
es änglisches Scheff fent im Meer de Will Turner( Orlando Bloom) as 10-jährige Bueb triibe.
d Elisabeth Swann( Keira Knightley), Tochter vom änglische Gouverneur het gseh dass dä Bueb es goldigs Medaillon ume Haus treit wo e Totechopf abböudet esch.
si nemmt ehm das Medaillon ab wöu si beförchtet dass dä Bueb e Pirat esch ond wot ehn so schötze.
acht Johr spöter schaffet de Will Turner als Waffeschmed, ou för e Vater vo de Elisabeth.
ei Tag chont de Jack Sparrow( Johnny Depp) of die Insle wo die 2 läbe, of Port Royal.
det wot är sech es Scheff bsorge.
er cha d Elisabeth usem Wasser rette noch dem si onmächtig dör nes Korsett d Feschtmuur is Meer gstörtzt esch.
de Commodore Norrington( Jack Davenport) verhaftet ne aber chorz druf wöu är ne as Pirat ertappt het.
i dere Nacht werd d Insle Port Royal vo de Piratemannschaft vo de black pearl ufgsuecht ond agreffe.
sie entfüere d Elisabeth.
ofem Scheff get si de Name Elisabeth Turner ah, wöu si meint d Pirate heige si entfüert wöu si d Tochter vom Gouverneur esch.
die wei jedoch nome s Medaillon.
de Will Turner befreit am nöchschte Tag de Jack Sparrow usem Gfängis, wöu de Jack versproche het dass är im Will höuft met sinne Piratekönntniss d Elisabeth z fende.
met eme Tüschigsmanöver chöi si d interceptor, s schnöuschte Scheff vo de britische Flotte kapere ond möche sech so ofe Wäg.
si möche sech ofe Wäg noch Tortuga, e beröchtigti Piratestadt, det wei si e Mannschaft för ehres Scheff fende.
ofem Wäg erfahrt de Will vom Jack dass de Vater vom Will e Pirat gseh esch ond onderem Kommando vom Jack of de black pearl dienet het.
noch ehre Meuterei, agfüehrt vo sim erschte Offizier Barbossa( Geoffrey Rush), esch de Jack of ere einsame Insle usgsetzt worde, met ned meh aus einere Pischtole met nor eim Schuss.
während d Mannschaft vo de Black Pearl e Cheschte met verfluechtem Aztekengold gstohle het, het de Jack met Höuf fo Rumschmoggler chönne vo de Insle flieh.
d Besatzig vo de Black Pearl esch jedoch met eme alte Fluech vo de Azteke beleit gseh, wo si zwor onstärblech gmacht, aber im Mondliecht zo Skeltette mutiere loht.
die Fluech cha nome broche wärde, wenn alli Medaillons wo ide True gseh se weder zroggleit wärde.
zuesätzlech möi die, wo es Gouldstöck gstohle hei, e Bluetpris zahle.
vo de Pirate vo de Black Pearl esch die Bluetpris scho zaut worde, met Usnahm vom Vater vom Will Turner, em Wiliam Turner Sr.
wöu dä aber nömme erreichbar esch bruche si s Bluet vomene Nochfahr vo ehm.
wöu d Elisabeth sech as Elisabeth Turner usgä het ond si s Medaillon bi sech treit, gloube d Pirate, dass si i ehre de Nochfahr vom William Turner Sr. gfonde hei.
de Jack weiss dass de Will de Sohn vom William Turner esch setzt alles dra, sini Black Pearl weder iizhole.
währenddesse het d Black Pearl d isla de muerta, wo d Schatzcheschte glageret esch, erreicht.
met de Elisabeth söu eze de fählend Bluetpris zaut wärde.
si schnide ehre d Hand uf ond merke chorz druf dass d Elisabeth schinbar kei Nachfahr vom William Turner Sr. esch.
sie chöi de Fluech ned uflöse.
mettlerwile hei ou de Will Turner ond de Jack Sparrow d Piratehöhle erreicht.
im will glengts d Elisabeth z rette ond är cha met Ehre flieh.
de Jack aber werd vo de Pirate feschtgno, si näi ne met ofd Black Pearl ond näi so d Verfougig ofd Interceptor uf.
es chont zonere grosse Seeschlacht, d Interceptor werd zerstört ond ehri Besatzig, sowie de Will Turner ond d Elisabet Swann wärde gfange gno.
nochdem de Will Turner ide Pirate offebart het, dass är de Sohn vom William Turner Sr. esch, setzt de Barbossa de Jack, zäme met de Elisabeth of de Insle us wo de Jack vorär scho verbannt worde esch.
d Elisabeth cha d Dauntless, es britisches Scheff wo de Commodore Norrington Kapitän esch, of sech ufmerksam z mache.
d Elisabeth ond de Jack überrede de Commodore d Verfougig ofd Black Pearl ufznä.
de Norrington weiss allerdengs ned dassd Besatzig vo de Black Pearl verfluecht esch ond ned cha stärbe.
bi de isla de muerta iitroffe, öberzügt de jack sparrow de Commodore, dass är zor Höhli ruedere wärdi ond d Pirate dezue öberredi usezcho, ond si so ine Hinterhalt lockt.
i de Höhli acho, verzöut de Jack de Pirate aber vom Hinterhalt und gwönnt so de Barbosse för sine Plan, d Dauntless z kapere ond as zwöits Scheff för sech z nä.
de Jack säuber wörd de weder de Kapitän vo de Black Pearl wärde.
d Pirate göi auso zo de Dauntless, ond wöu si onstärblech se göi si onbemerkt onder Wasser.
es get es Gfächt met de Soudate vo de britsche Marine.
underdesse befreit de Jack i de Höhli de Will ond foht e Fächtkampf met em Barbossa ah.
de Jack het allerdengs vorhäne äbefaus es Medaillon us de True gstohle, ez se auso beidi onstärblech.
erst wo de Jack d Mönze met sim Bluet im Will zuerüehrt ond dä sini Mönze met sim Bluet id True keie loht cha de Jack met de einzige Chogle i sinere Pischtole woner för die Glägeheit ufgspart het, de Barbossa erschiesse.
der Eragon läbt mit sim Onku Garrow und däm si Sohn Roran am Rand vom Dörfli Carvahall, das ligt ds Alagaësia.
eines Tages, wo dr Eragon widereinisch ufter Jagt im Buckel, ämnä Gebirgszug, isch, erschiint plötzlech mitemne Knau e schöne, glänzende Schtei vor im.
wüetend, wiu vom Knau aues Wiud wäggrent isch, nimmt dr Eragon dä Schtei mit itz Dorf, filech chaner dä ja gägä Gäut tusche.
doch d Händler im Dorf hei no nie so öppis gse.
miz ir Nacht schlüpft de us däm Schtei ä blaue Drache.
wone dr Eragon berüert, fangt sini Handflächi merkwürdig afa z lüchte, es isch d Gedwëy Ignasia, di siubrigi Hand, wose zu Drache und Riter macht.
är nenntse Saphira.
früecher si Dracheriter zueschtändig für Rächt und Ordnig gsi, aber die Zite sie längscht verbi.
aus nöi Dracheriter bedrohesi itze dr Galbatorix, säuber Dracheriter, dr grausam Herrscher vo Alagaësia.
dä isch nume at Macht cho, wiuer aui andere Dracheriter umbracht het.
eines Tages touche d Ra`zac, grausami Scherge vom Chünig, z Carvahall uf und schteue Frage nachem Dracheei.
si töte dr Garrow, dr Eragon und dr Roran chöme mitem Läbe derfo.
dr Eragon beschliesst de Ra`zac z fouge und si Onku z räche.
dr Brom, ä Gschichteverzeuer, chunt äbefaus mit.
är lerntne ungerwägs fiu übere Schwärtkampf und über Magie.
so faat es ungloublechs Abetüür aa... im zwöite Teil geit dr Eragon mit dr Saphira, em Orik und dr Arya nach Du Weldenvarden, äm Verschteck vo de Elfen, um sini Usbiudig aus Dracheriter z beände.
d Zyt drängt, die Mächtige vo Alagaësia ringe um jede Meter... dr Eragon isch d Houptperson vor Gschicht.
är isch 15 Jahr aut, und läbt mit sim Onku Garrow und sim Cusä Roran am Rand vo Carvahall, bis si Onku fo Scherge vom Chünig umbracht wird.
är wotsech räche und nimmt mitem Brom und dr Saphira d Spure vo de Scherge uuf... d Saphira isch ä Drachedame und am Eragon sini Fründin und Begleiterin.
si isch am Eragon immer tröi ergäbe und würdne nie im Schtich la.
si isch Tochter vor Vervada.
dr Brom isch aus Gschichteverzeuer us Carvahall cho.
är het dr Eragon verwütscht, winer het weue d Ra`zac verfouge und het druf beschtande, mitzchoo.
är schänkt am Eragon z Schwärt Zar`roc und lertne viu über d Magie und de Schwärtkampf.
dr Brom entschtammt ärnä Buechmalerfamilie vo Kuasta, das isch äs chlises Dörfli mit sonderbare Brüüch und aberglöibische Vorschtelige.
si Vatter het Holcomb und sini Muetter Nelda gheisse.
später heter im Kampf drü abtrünnigi Dracheriter, drunger dr Morzan, tötet.
är isch früächer ou ä Drachäritter gsi und het dä Vardä ghufä es Drachenei tstälä das vor Saphira.
dr Galbatorix isch dr grausam Herrscher vo Alagaësia.
wo si erscht Drache vo Urgals tötet worde isch, heter de andere Riter d Schuud gää und het ä Autvordere tötet.
är hetsech jahrelang vo de andere Dracheriter verschteckt, bissine nümme hei gsuecht.
per Zuefau hetter dr Dracherier Morzan troffe, woner het chönne für sich überzuge.
mit däm sire Hiuf heisi dr schwarz Drache Shruikan gstole und si ane Ort gflohe, wosech die andere Drache nid häregwagt hei.
dr Galbatorix het am Morzan verboteni Magie bibracht.
woner d Usbiudig fertig und si Drache usgwachse isch gsi, heisisech dr Öffentlechkeit zeigt und hei jede Dracheriter tötet, wone isch begägnet.
13 Riter heisech am Galbatorix aagschlosse.
die andere Dracheriter si am Aaschturm nid gwachse gsi.
siter dr Aafüerer vo de Riter, dr Vrael, enthouptet het, ischer ar Macht.
das Buech isch es tüpischs Fanasy-buech mit Ritter, Drache, Magie u. a. zuäsätzlich sind nu äs par ander Velker wo schusch sältä ir Fantasy-literatuir vor chemid erfunde wordä.
zum Biispill Urgals oder d Ra’zac.
dr Christopher Paolini versuecht immer wider, d Umgäbig am Läser gnauschtens z vermittle.
auerdings erkennt dr Herr vo de Ringe -kenner einigi Sache wider, wie zischendi, brutali Urgals oder dr gheimnissvou aut Brom mit Vorliebi fürs Rouchringe mache.
wenns scho mit Herr vo de Ringe vergliche wirt, sötme säge, dass sech dr Schtiuu völlig vom däm vom Tolkien ungerscheidet.
Eragon isch a einige Schteue miterne" flache" Sprach gschribe, was vilicht dra ligt, dass der Autor ersch 15 isch gsi, woner het aagfange.
Reformation der Begriff chùnt ùs em Latynische u bedütet' zrügg zum Aute u Wahre'.
im ängere Sinn bezeichnet Reformazyoon Ärnöyerygsbèwègyge vo der katholysche Chiùche, wo im 16. Jahrhundert zèrsch im dütsche u dè im französysche Spraachruum sy aagschtoosse worde– im dütsche Ryych( Sachse) vom Martin Luther( 1517) ùn i der Schwyz 1525 vom Huldrych Zwingli( Huldryych gschproche) z Züri( Zürich) u 1536 vom Jean Calvin( Usschpraach:
Ggalwää) z Gämf( Genf).
iry Ärnöyerygsbèwègyge hei zur Trènnyg vo der katolysche Chiùche gfüert.
d Reformazyoon isch eys vo de wichtyge Äréygnis gsyy, wo d Nöyzyt yygleytet hey.
ds Mittùaùter( 500 bis 1500) isch z Weschtöyroopa präägt gsyy vo der Aumacht vo der katholische Chiùche– im religyööse Läbe wy im Schtaat.
iri Voorschrifte ù Schtraafe hei ds tägleche Läbe vo de Mönsche beschtimmt.
d Pryeschter sy schlächt uspiùdet gsyy u mänge Byschoff het sys Amt kouft.
u zwüsche Paapscht u Cheiser isch s im Mitùaùter geng um d Vorherrschaft ggange.
Aazeyche vo Verfau het s i der katholische Chiùche geng ume ggä, o im Späätmitùauter.
bsungerbaar ghaperet het s dennzùmale mit der chrischtleche Läbesfüerig vom Klerùs– vom Pryeschter bis zum Paapscht.

de Historiker Goldast zitiert de Berossus, wo gschribe ha sött, ass de" Hercules Alemannus über die Dütsche regiert het.
" und denn schribt de Goldast witer, as no zu sinere Zit uf de Insle Raichenau e goldigs Götteridol vom Hercules Alemannus gstande sai.
jetz isch aber de Berossus en babylonische Prieschter vom Gott Bel Marduk gsii, wo zu de Zitt vom Alexandr em grosse glebt het.
so isches besser, me glaubt em Goldast nünt.
as d Alemane aber au a anderi mythischi und halbmythischi Wese globt hend, demonstrieret schö d Schwertschaide vo Gutestai wo e Werwolf oder Wolfschrieger abbildet isch und e Goldschibe us Bliezhause zaigt ufeme Ross en Chrieger, wo e Speer schwingt und hinder dem isch e zwergehafte" mythische Siighelfer" abbildet.
Gschicht im Appezällerland werd scho öber 700 Johr Chäs härgstellt, wia e Urkunde us em Johr 1282 erwäänt.
d Milch werd roh vo de Puure rund um de Säntis produziert und vo villne chlinne und grössere Chäseraie zu Chäs verarbaitet.
im Sommer isch uf de Alpe da di ainzig Möglichkait gsi, d Milch haltbar z mache.
de Ölbaum isch en immergrüene Bomm wo 15 Meter hööch werde cha.
sin Stamm isch churz und wachst chrumm und verdrület.
bi alte Bömm chaner ine hohl werde.
sini chline längliche schmoole Blätter, wo uf de Untersite wiisslich glänzed, sind so baut, as d Verdunstig im haisse Summerwetter nume chlii isch.
zudem sind sini Wurzle wiit verzwigt, wa bi de Wasserversorgig helft.
er macht im Juni und Juli Büscheli mit chliine wiisse Blüete, wo en agneeme Duft hend und recht vill geele Blüetestaub produzieret.
Bestöibig erfolgt denn au dur de Wind.
d Frücht haisset Olive und hend en Staichern.
si riifet langsam i de Trochezit und werdet geg End vom Joor violett-schwarz.
Verwendig s wichtigste Erzügnis vom Ölbaum sind d Frücht wo sehr nahrhaft sind und s Öl, wo i de Chuchi brucht werd, aber au i de Kosmetik und i de Medizin.
i de Antiki het s Öl zudem no as Brennmaterial för d Lampe dienet.
d Blätter verwendet me au för medizinischi Zweck, si werdet denebet aber ono as Gaissefuetter brucht.
Abnoba Us der alemannische Wikipedia, der freie Dialäkt-enzyklopedy hops zue:
Navigation, suech Dialäkt:
Ùndertòggeborg de restauriert Stai vo Badenweiler, mitem Name vode Göttin Abnoba.
d Abnoba isch die keltischi Göttin vom Schwarzwald gsii und isch mit de römische Göttin Diana glichgsetzt wore.
Inhaltsverzeichnis • 1 Name • 2 Vereerig • 3 Überliferig • 4 Noizit • 5 Büecher[ ändere] Name de Name isch i de Antiki nöd nu d Bezaichnig vo de Göttin gsii, sondern vom Schwarzwald selber au.
de Name isch gallisch.
e plausibli Etymologie vo dem Name het d Patrizia de Bernardo Stempel vorgschlage.
deno chamer indogerm. *h2ep-h3no-bhh2eh2 asetze( kelt. *abnobā), wa öppe" glänzigs Wasser" bedütet.
die Etymologi passt zum Wese vo de Göttin, wo au a Badeort verehrt worden isch, weniger aber zum Schwarzwald selber.
[ ändere] Vereerig öber s Wese vo de Göttin waiss mer nöd vill.
i de Römerzit isches bsundrigs im keltische Ruum üblich gsii, as me a de Gotthaite stai oder Altöör gwidmet het.
debi erschint im Piet vom Schwarzwald e Göttin Abnoba, wo zwaimol mit de römische Jagdgöttin Diana vergliche worden isch.
d Vertailig vo de Inschrifte dütet druf hii, as die Göttin mit( hail-) Quele verbunde gsii isch.
d Inschrift vo Mühlebach usem Joor 193 bezügt, as a dem Ort e Tempel vo de Abnoba gsii isch.
bi Karlsrue-mühlburg isch e Statue gfunde wore, wo de Lucilius Modiratus a de Göttin Abnoba gstiftet het.
die Statue zaigt d Abnoba imene chnüülange Rock.
danebe isch e Hund dargstellt, wo grad en Hase fangt.
e Bildstai wo z st. George a de Quele vo de Brigach gfunde woren isch, zaigt drai Menschechöpf zäme miteme Hirsch, emene Haas und emene Vogel, eventuell e Tuube.
öb da" Draigötterrelief" denn au würkli mit de Abnoba i Verbindig brocht werde cha, wie mer mängisch lest, isch nöd grad sicher.
doch wöred die Tier zude Göttin vom Schwarzwald guet passe.
si chönnt denn em Typus" Herri vode Tier" zuegordnet werde, wie die römischu Diana au.
[ ändere] Überliferig Inschrifte wo d Göttin Abnoba nennet:
Noizit • im Joor 1890 het de H. Robert e Buech mitem Titel Abnoba.
Lieder und Bilder vom Schwarzwald usegee.
• noch de Göttin isch de Planetoid( 456) Abnoba gnennt.
• i neopagane Chraise isch d Abnoba e hail- und Fruchtbarkaitsgöttin vom Schwarzwald.
• Abnoba haisst e italienischi Musig-bänd.
[ ändere] Büecher • Bernhard Maier:
Lexikon der keltischen Religion und Kultur;
Kröner, Stuttgart( 1994).
isbn 3-520-46601-5 • Sylvia und Paul F. Botheroyd:
Lexikon der keltischen Mythologie;
Diedrichs, München( 1992).
isbn 3-424-01077-4 Alemannen( Heidentum) us der alemannische Wikipedia, der freie Dialäkt-enzyklopedy hops zue:
Navigation, suech technische Yschränkung:
dr koräkt Titel wär:
» s alemannische Haidetum« Dialäkt:
Ùndertòggeborg e Wolfchrieger ufem Schwert vo Gutestai under alemanischem Haidetum isch d Religioo vo de Alemane z verstoo, bevor si christianisiert worde sind.
Inhaltsverzeichnis • 1 Römerzit • 2 Früemittelalter • 3 Zaubersprüch • 4 Archäologi • 5 Rune und Brakteate • 6 Götter • 7 Büecher • 8 lueg au[ ändere] Römerzit nu ganz wenig hend die römische Autore vo de alemanische Religioo gwüsst.
de Cassius Dio schriibt über de römischi Kaiser Antonius:
" um de Verstand brocht und irr gmacht henden Zaubersprüch vode Find.
denn e paar Alemane, wo devo ghört hend, hend bhoptet, as si gwüssi Zaubermitteli brucht hebid, um sin Verstand z verwire.
" de Historiker Ammianus Marcellinus, wo usfüerli öber d Alemane gschribe het, maint, as im Johr 354 d Alemane drum um Fride bete hend, wel möglicherwis Prieschter oder Vorzaiche vonere Schlacht abgrote hebid.
[ ändere] Früemittelalter d Ritterschiibe vo Bliezhause zaigt e Chrieger miteme zwergehafte mythische Helfer de Agathias het aber scho recht vill gwüsst.
er beschribt de Gotechrieg z Italie, wo die baide alemanische Herzög Butilin und Leuthari( 553/4) tüchtig mitgmischlet hend.
öber d Alemane schribt er:
" si hend e paar aigni Sitte und Brüüch.
wa die öffetliche Sache und d Verwaltig agoot, so machets wie d Franke.
aber bezüglich vode Gotthait, do hends ganz anderi Aasichte.
si verehret nämli gwüssi Bömm, Wele vode Flüss, Hügel und Schluchte.
und a dene tüends Ross, Rinder und jeglichi anderi Tier opfere, so wieses halt hailigi Pflicht isch.
und da machets indems dene Tier d Chöpf abhauet.
aber die enge Kontäkt mite Franke hend scho e günstigi Uswürkig und tuet die Assichte afange verändere, vor alem bi de gschidere Lüt.
" wäred also die chrischtliche Franke und Gote i dem Chrieg d Chile schonet, so tüend die no haidnische Alemane d Chile plündere:
" vili hailigi Gfäss und Wiewasserbecki us Gold, vili Chelch und Chörb und wa sus no zu de Uusüebig vo de hailige Sakrement nötig isch, hends eweg gnoo und zum Privataigetum gmacht.
als öb da nöd scho glängt het, nai sie hend au d Dächer abdeckt und Grundmuure zerstört.
" de Agathias waiss au, as bi de Alemane Seher gsi sind, wo ainisch vonere Schlacht abgrote hend.
de Gregor vo Tours und de Fredegar schribet über de alemanischi König Chrocus( um 260), as er drum Galie überfale hebi, well sini" gottlosi Muetter" im agroote hebi, wen er berüemt werde wöll, söler ales zerstöre, wa anderi baut hebet, denn es sai nüme mögli, no schöneri und grösseri Sache z baue.
de ganzi Bricht zaigt gwüssi Ähnlichkaite mit de Langobardesaag vom Ebor und Agio, wo au uf de Rot vode Muetter, e Seheri, gloset hend.
zudem bedütet de Name Chrocus uf alemanisch" Chraie" und da isch typisch för westgermanischi Eroberer, wie langobardisch ebor(" Eber") oder angelsächsisch hengist/ horsa(" Hengscht und Ross").
die Gschicht passt guet is Schema vode westgermanische Stammessage, wobi die Gnennte füerer nöd umbedingt historisch gsi si müend.
en interessante Punkt isch, as jedi Stammessag mitere unredliche Tat verbunden isch.
au Hailigevite gend mengisch Uskunft öber die religiöse Vorstellige vo de Alemanne.
so beschribt d Vita vom hailige Columban e Bieropfer an Gott Wodan, wo i de Nöchi vo Bregenz abghalte woren isch.
d Vita vom Gallus nennt kai Götternäme, doch uffälig isch d Nennig vom himilinberc(" Himmelberg"), wo Dämone( = Götter) druf wonet.
de Name erinneret starch an nordische Götterpalast Himinbjörg.
[ ändere] Zaubersprüch well halt d Ärzt im früene Mittelalter nonöd eso gschiid gsii sind wie hüt, hend d Lüt au noch de Becheerig zum Christetum witers Zauberversli ufgsait, wenns chrank worde sind.
e Sammlig vo alemanische Zaubersprüch findet me imene Buech, wo z Paris isch.
en zimli aigenartige Spruch nennt en Stabraimvers mit Endraim, wo mer as Aruef an Donnergott Donar düte cha:
doner dutîgo diete wîgo!
(" Donner Vertraute, Volks-kämpfer/ -weiher").
[ ändere] Archäologi d Archäologe hend immer no am maischte usegfunde, wie die alte Alemane ghuset hend.
si budlet in alte Gräber ume und findet den grusligi Sache.
so het en riche Fürscht, wo z Schretzhaim vergrabe worden isch, i de Totewelt nöd wöle elai sii.
mir nüd, dir nüd, het er nöd nu sini Lieblingssache mit is Grab lege lo, sondern sis Ross, sin Rosschnecht und de Mundschenk hend grad ono mit is Grab ine müese.
en alemanische Opferfund het mer i de Rautwise bi Münchhöf( Gm. Eigeltinge, Hegau) gfunde.
döt sind im 4. Johrundert imene Quellmoor Waffespitze för d Götter anegelait worde.
öberhopt hend d Alemane im 4. Johrhundert ales Möglichi zu Gunste fode Götter versenkt:
Goldmünze, Fible und Ring het mer dozmol for alem in Fluss Nägger gopferet.
[ ändere] Rune und Brakteate a paar Objekt wo im 6. Johrundert mit Rune bechritzlet worde sind, bezüget vode alte Religioo.
die Runeinschrifte ghöret zude früeste Zügnis vom Altalemannische.
d Spange vo Nordedorf zaigt d Inschrift:
( logaþore wôdan wîgi-Þonar).
e paar Lüt wönd do en alemanischi Triade gsee, aber die noieri Forschig maint, as die Inschrift nöd e Huldig a die alte Götter isch, sondern en Abcheer vom Haidetum.
sie dütet die Inschrift as" Aidbrecher/ Lügner sind de Woatan und de Wîgi-donar".
d Spange vo Balenge trait en Inschrift wo schwer z lesen isch:
( axxz dnlo amiluk.
wobi x maint, as mer die Rune nöd lese cha).
öber die Inschrift isch vill gschribe und spekuliert worde, aber gschider worde isch mer trotzdem nöd.
d Gürtelschnale vo Pforze( Allgöi) isch miteme schöne Stabraimversli mit Endraim verziert worde:
( aigil andi aïlrûn:
elahun gasôkun.
)" de Aigil und d Ailrûn hend d Hirsche verurtailt.
" s git aber au anderi Dütige vo dere Inschrift.
jedefalls schint e Bezüchig zude germanische Heldesaag vom Egill und de Ölrún do z sii.
ganz sicher e Fälschig isch s Chiselstaili vo Arguel bi Besançon, wo de Göttername Wodan drigchritzlet worden isch.
au Brakteate stamed usem 6. Johrundert.
si zaiget mengisch e Bild vonere Gotthait.
zwee Brakteate usem alemannische Ruum zaiget en alti Frau, wo die gleerte Lüt" zauberchundigi Göttin" nenet.
aine stammt vo Welschinge, vom andere waiss me nüme so gnau, won er gfunde worden isch, irged näbe z" Südwestdütschland".
zimli sicher stelet die Bilder Göttin Frîja dar.
au z Thüringe het mer zwee ähnlichi Brakteate mit dere Göttin gfunde.
und e Füfte stammt usem Goldschatz vo Gudme uf de dänische Insle Füne.
de Brakteat vo Daxlande zaigt en Maa ide Vogelmetamorphose.
e paar Lüt hend grad wöle de Jesus erchene und d Tube, as Bild vom hailige Gaischt.
da isch aber nöd mögli, well de Brakteat isch zäme miteme Isebiel und emene Schädel vomene Ross verbudlet worde.
so näbis machet Christe nöd.
also stellt de Brakteat zimli sicher de Woatan dar, wiener sich grad inen Vogel verwandlet.
[ ändere] Götter de Brakteat vo Daxlande zaigt de Gott Woatan würkli bezügt für d Alemane sind aigentli nu de Woatan, de Herrscher vode Götter und de Donnergott Donar.
aber sicher hend d Alemane au d Frîja, em Woatan sini Frau, und de Zîu verehrt.
de Vater vom alemanische Prinz Mederich, wo as chline Bueb uf Galie cho isch, het dai de Ghaimkult vom griechisch-ägyptische Gott Serapis keneglernt, drum het er sin Soo Serapio gnennt, e Zaiche dodeför, ass d Alemanne gege üsseri Iiflüss nöd verschlosse gsii sind.
mittelalterlichi Quele redet au vonere Göttin Cisa, wo z Augsburg verehrt worde sii söll.
doch nimmt mer aa, das da ales erfunde und erlogen isch.
Mesopotamie und Ägypte die ältiste Zügnis vo Sternbilder stamet us Mesopotamie.
scho früe, um 1000 v. Chr., isch e Liste- bekannt unterem Name Mul.apin- mit de Sternbilder gschribe worde.
die Tafle schribt die Sterne a draine Götter zue:
33 ghöret zum Luftgott Enlil, 23 zum Himmelgott Anu und 15 zum Wassergott Ea.
Öberhopt sind z Mesopotamie vill astronomischi und astrologischi Text verfasst worde, so as mer hüt recht guet Bschaid drüber waiss.
i dere Lischte erschiinet bereits die maiste Bilder vom Tierchrais:
Himmelstier, grossi und chliini Zwilling, Chreps, Loi, Ähre( spica/ Jungfrau), Schkorpioo und Gaissefisch( Staibogg).
dagege:
Lohnarbaiter( Widder), Barke( Schütz) und Schwalbe( Fisch).
schlechter gsiets us, wemer üse Blick ufs alti Ägypte vode Faraone wörfet.
zwor sind e paar astronomischi Text und au Bilder bekannt.
aber bis hüt isch mer no nöd i de Laag, da Wüsse au sicher z entschlüssle.
identifizierbar sind nume grad mesechtiu( msḫtjw" Ochsebai" gross Bär), sah( s3ḥ Orion), Sothis( spd.t Sirius).
d Ägypter hend d Ekliptik nöd i zwölf Tierchraiszaiche uuftailt, sondern i 36 Dekan.
d Näme vo dene sind zwor bekannt, aber was si bidütet und weli Sterne si gnau bezaichnet, wüssemer nöd.
s schint, as da Wüsse ghaim gsii isch und för magisch-astrologischi Zweck brucht woren isch.
Grieche und Römer d Sternbilder sind imene längere histoorische Zitruum gwachse.
de Homer und de Hesiod nenet so nume grad e Hampfle Sterne:
Bäärin oder Wage( groos Bäär), Plaijaade, Hyaade, Orion, Hund oder Sirius, Bootes( Bärehüeter) und Arktur.
spöter hend d Grieche de Himmel uusbaut noch verschidene Heldesaage, die Wichtigste sind de Perseus und de Herakles.
de Filosoof Eudoxos vo Knidos, wo im 4. Johrhundert vor Christus glebt het, kennt 43 Sternbilder und bis zum Ptolemäus( 2. Jh. n. Chr.) sind no sechs witeri dezue cho, so ases am End 48 Sternbilder gsii sind, wo d Grieche und d Römer benennt hend.
48( statt 49) sinds drum, well s Sternbild Hoor vode Berenike ide Almagest vom Ptolemäus nöd as aigeständigs Bild ufgfüert isch.
d Herkunft vode Sternbilder sind verschidnigi.
de Name vom groos Bäär het bi de Grieche arktos(" Bäärin") ghaisse, bi de alte Inder aber rkshas( ved.
ŕkṣāḥ" Bääre", d Bärin mit drüü Junge), de Name dörft aso uralt sii.
au für de Name vode Plaijaade vermuetet mer indogermanischs Eerb.
de chlii Bäär het de Thales vo Milet vode Fönizier öbernoo, wäret anderi Sternbilder zum Tail scho früener z Mesopotamie und z Ägypte bekannt gsii sind.
Araber d Araber hend sich starch für d Astronomii interessiert und hend d Almagest vom Ptolemäus is Arabischi übersetzt.
die Text sind sinersits wider is Spanische oder s Latinische öbersetzt wore, wobii mer die arabische Bezaichnige für d Sterne tailwiis bibhalte het.
so isches cho, as hüt vili Sternenäme usem Arabische chömet.
die weniger glehrte Araber, d Beduine und d Buure hend aber en aigni Tradition ghaa.
sie hend mehriri Sterne oder Chlineri Gruppe benennt, um sich i de Wüesti zrechtfinde oder um z bestime, wenns choge regne chunt, demits rechtzitig s Getraide ussaie chönet.
obwohl d Araber au die zwölf Tierchraiszaiche vode Grieche überno hend, so hends danebe vo de Inder System vode Mondhüser öberno und d Ekliptik i 28 Sternguppe uftailt.
da System werd hüt no vo Bure in Saudi Arabie und im Jemen brucht.
i de Zit vode Plaijaade tüends vorpflüege, im Aldebaran tüends egge, im Orion tüends ssaie und so witer.
Germane de Herrewage mit de drüü Ross und em Ritterli nöd vill bikannt isch öber die alte germanische Sternbilder.
am beste wüsset mer Bschaid öber Island:
im 12. Joorhundert het en Alfraedhi íslenzk en astronomisches Traktätli gschribe, und zude latinische Näme zum Tail au alti iihaimische Näme aggee, wo recht oobetürli tönet:
ásar Bardagi( Kampffeld vode Ase), Dagstjarna( Tagstern Arktur), Fiskikarlar( Fischer Orion), Leidharstjarna( Laitstern Polarstern)), Sjaustirni( Sibegstirn Plaijaade), Suthrstiarna( Südstern Wega), úlfskjöptr( Wolfsrache Andromeda) und Vlfs Keptr( Wolfsrache Hyade), Vagn( Wage gross Bäär) und Kvenna Vagn( Frauewage chlii Bäär).
anderi latinische Näme hetter aber aifach nume is Altisländische übersetzt.
i althochdütsche Glosse findet me dagege nume gad:
Leitesterne( Laitstern Polarstern), Segansa( Sägis Orion), Sibunstirni( Sibegschtirn Plaijaade), Stuffala( Bäärehüeter) und Wagan in Himile( Wage im Himel groos Bäär).
Alemane d zörcher Bible vom Ludwig Lavater( 1527 - 1586) nennt im Buech Amos:
" der Herr machet den Heerwagen, die Sägeisen und die Gluckerin mit iren Jungen", da sind aso de groos Bäär, de Orion und d Plaijaade.
de apizeller Arzt Titus Tobler schribt über de Hérrawaga( groos Bäär):
" wenn er nider stod, so geds Wolfel Brod, stot er höch, so geds thürsch"[ 264] und witers:
, gmaint isch s chlini Sternli Alkor im groosse Bäär, wo hüt no Ritterli haisst.
d Plaijade haisset au Bruthüenli oder Gluckhenn.
im Kantoo Glarus isch de alti Name vom Polarstern uf s ganzi Sternbild vom chlii Wage öbertrait worde:
d Leitstërne.
moderne Standarthimmel 1922 het de Henry Norris Russell mitere Liste vo 89 Sternbilder ufgwartet, wobi er alne e drübuechstabigi Abchürzig gee het.
e Programmiersproch isch e formal konstruierti Sproch, wo für s' Erstelle vu Verarbeitigsahwisige für Computersystem bruucht wird.
sie würd au für d' Verarbeitig vu Informatione bruucht.
es git verschideni Programmiersprochene, wo sich meistens unterscheide, jedoch trotzem Gmeinsamkeite hend.
jedi Programmiersproch hett e eigeti Struktur, au Syntax gnannt.
dr Kode, wo usgfüehrt wird, nennt me Quelletext.
inere Programmiersproch existieret Funktione, Variable und Ablaufstüürigsfunktione, wie zum Biispil if, wo in schier jeder Programmiersproch zfinde isch.
als eini vu de erschte Programmiersprochene gilt e Vorschrift für d' Berechnig vu Bernoulli-zahle, wo dr Ada Lovelace ide Johre 1842/ 1843 für di mechanisch analytical engine vum Charles Babbage erstellt hett.
das Programm hett zu sinre Zyt nur vu Hand chönne usgfüehrt werde.
de Alozon Church und dr Stephen Kleene hend ide 1930er Johre dr Lambda-kalkül entwickelt.
es isch schu früeh nachgwise worde, dasses e universelli Programmiersproch isch.
drmit hend me theoretisch also schu damals mächtigi Progrämm chönne schriibe.
z' Einzige wo gfehlt hett, isch d' Hardware xi.
mit dr Fertigstellig vu de erschte elektronische Rechemaschine und dr vermehrter Verwendig vu bool'sche Algebra, isch d' Entwicklig vu Programmiersprochene spürbar witer gange.
dr Konrad Zuse hett so 1937 e Computerarchitektur beschribe, wo spöter als Von-neumann-maschine bekannt worde isch.
ide 1940-er Johre hett dr Zuse drfür sini Programmiersproch Plankalkül fertiggstellt.
die gnannti Sprochene gits zum Teil bis hüt no.
vorallem Lisp hett die ade amerikanische Universitäte entwickelte Sproche stark beihflusst.
1958 und 1960 hett sich es internationales Komitee während ere Tagigsreihe e„ neui Sprooch für Algorüthme“ entworfe.
die hett ide Entwicklig vu Algol 60 gfüehrt.
me hett viili Ideene ufgnoh, so zum Biispil e ihetiliche Syntax und d' Ihfüehrig vu Gültigkeitsbereich vu Variablene.
us gröschte teils politische Gründ hett sich Algol 60 in Nordamerika ned duresetze chönne.
trotzdem isches zum Standard vu Programmiersprochene ide( west) europäische Länder worde.
sie hett vorallem grosse Ihfluss uf d' Sprochene Simula, Pascal und Scheme kah.
ide folgende Johre hett sich e grossi Ahzahl an Programmiersprochene entwickelt, das wil sich d' Computertechnik schnell verbessert hett.
afangs hett me eher welle die alte Sproche witerentwickle.
so hett me 1964 Basic( beginner's all-purpose symbolic instruction code) entwickelt, um de Schüeler dr Ihstig ide Programmierwelt z' erliichtere.
au d' Programmiersproch C, wo 1972 für das neu entwickelte Betriebssystem Unix entworfe worde isch, hett ihri Wurzle in Algol 60.
C hett sich jedoch vorallem in allgemeine Awendigsprogrämm duregsetzt.
so sind fondamentali Teil vunem Betriebssystem( wie dr Kernel) viler Betriebssystem in C programmiert.
zu dere Zyt sind au neui Konzept entwickelt worde:
vorallem grossi Bedütig hett da d' objektorientierti Programmierig, wo verschiedeni Aspekt in einem Objekt vereinigt, erlangt.
erschti Ahsätz vu objektorientierter Programmiersproch hett Simula kah.
es wird erzählt, dass d' Entwickler vu Simula, dr Ole-johan Dahl und dr Kristen Nygaard, anere Schiffssimulation gschaffet hend.
da hends bemerkt, dases viil Parameter geh hett, so dases zunere unüberschaulich komplexer Simulation cho isch.
so isch d' Idee ufchoo, jedes Schiff als es Objekt ahzluege, wo e eigeti Klass hett, wo sis eigenes Verhalte und sini eigeni Date hett.
1964 isch dr erscht Compiler für Simula entwickelt worde.
d' objektorientierti Programmierig hett grosse Ihfluss uf die hütig Programmierg.
i dere Zyt sind au erschti Ahsätz vu grafischer Benutzeroberflächi entwickelt worde.
ide 1970er Johr isch das Verteidigigsministerium vu' de Usa bsorgt über d' Ahzahl vu über 450 Programmiersprochene worde.
die meischte Sprochene sind ned standarisiert xi, so dass sich e Arbeitsgruppe 1977 drzue entschlosse hett, sich durch dr Dschulgel dure' zschaffe, jedoch ohni Erfolg.
nach nem Usschribe für e neui Programmiersproch hett me sich 1980 für de Entwurch vu Ada entschide.
Ada isch unter dr Bezeichnig Mil-std 1815 standardisiert worde, will 1850 d' Namensgeberin Ada Lovelace uf' d Welt choo isch.
z' Verteidigigsministerium vu de Usa hett sogar zytwilig vorgeh, dass es Softwareprojekt mindeschtens 80 % in Ada muess gschribe sii.
unterstützt isch d' Verbreitig vu dr Us Air Force worde, wo en kostefreie Gnat-compiler erstellt hett.
d' Ahzahl vu' de Programmiersprochene isch uf 36 schrumpft.
d' objektorientierti Programmierig isch i' dr Mitti vu' de 1980er Johre populärer worde, unteranderem au dur dr Ihfluss vu C++, wo als syntaktischi Erwiterig vu' dr Sprooch C denkt isch.
1983 isch vu Bjarne Stroustrup d' Sprooch C++ vorgstellt worde.
neb C++ hend au anderi Sprochene, wie Pascal oder Lisp, oder au ab 1995 Ada 95 e Erwiterig kha, womit me objektorientiert hett chönne schaffe.
mit' m Internet isch e Reihe vu Programmiersproche entwickelt und verbessert worde.
so hett me mit hypertext markup language( Html) z' Ussehe vu' nere Website chönne verändere.
Html gilt als e Uszeichnigssproch.
mit de neue verschidene Ahwendigsort hets e völlig neui Grundlag für Programmiersprochene geh.
Java isch schu relativ früeh entwickelt worde, und isch vu Webbrowser unterstützt worde.
anderi Skriptsproche hend dynamischi Inhalt ermöglicht.
neue Sprachdesign und Aspekt wie automatischi Speicherbereinigig oder Typisierig sind meh berücksichtigt worde.
neui Arbeitsplätz und Möglichkeite hett das Webzytalter gschaffe, will au unteranderem grafischi Ahwendige sich erstellt hend.
Modalverb sind Zitwörter wo de Modus vomene andere Verb veränderet, maist inere Bidütig vo Zwang, Erlaubnis, Wille oder Fähigkait.
s Hoptverb stoot debi im Infinitiv oni as Präpsition z vorane stoot.
si chömet i allne germanische Sprooche vor und wiiset Bsunderhaite i de Konjugation uuf.

e europäischi Allianz gege Frankriich mit Duur bis 1698 isch d Folg.
im schpanische Erbfolgchrieg wird sie 1701 - 1712 ihri zweiti Uuflaag gfinde.
e zweiti gsamteuropäischi Konfliktsituation bahnt sich Endi vom 17. Jahrhundert zwüsched Schwede und Russland aa, si wird mit em grosse nordische Chrieg 1700 - 1721 ihre Uustraag gfinde.
Zämefassig die grosse und chliinere Konfliktszenarie vom 17. Jahrhundert möged auf de erschti Blick unübersichtlich erschiine.
einigi Übersichtlichkeit gwünned si i einige grundlegende Entwicklige:
- d Uufteilig vo dr europäische Landcharte nach Natione wo religiösi und kulturelli Identität gwünned, findt mit de bis 1648 gfüehrte Chriege ihri Bestätigung und im weschtfälische Friede ihri offizielli Anerchännig.
- di beide englische Revolutione wie au di kontinentaleuropäische Konflikt füehred im Lauf vom 17. Jahrhundert zunere Konsolidierig vo weltlicher Macht, wo sich im Verlauf unabhängig vo dr Legitimation dur d Chile manifeschtiert.
di weltlich Regentschaft bestimmt d Religion und si schützt d Religion im eigene Territorium, das wird im Verlauf Grundsatz vo neue Schtaatsverfassige.
dr Underrock, fälschlicherwiise oft au als Bezeichnig für es Underchleid benutzt, ghört zur Underwösch und isch eigentlich s Chleidigschtuck under eme Rock, wo em Körperwärmeerhalt und em Sitz vom Rock dient.
dr Überrock gleitet dur di glatt Oberflächi vom Underrock( Siide, Polyeschter, Polyamid/ Dederon) liechter um di( oft bestrumpfte) Bei vo dr Trägerin.
es git sehr eifachi Modell und au settigi, wo a Dessous erinnered.
Gschicht vom 16. bis zur erschte Hälfti vom 18. Jahrhundert hät dr Underrock" Kotillon" gheisse.
zu dere Ziit sind vo adlige und guetbürgerliche Fraue under em Chleid meischtens mehreri Underröck überenand treit worde;
dr Underrock isch sogar es Schtandessymbol worde.
im 17. Jahrhundert sind im Summer bis zu acht, im Winter bis zu zwölf Underröck gliichziitig treit worde.
dr Oberschti, oft mit ere Schleppe verziert gsii, hät" la modeste"( frz." die Sittsame") gheisse, dr Mittleri" la friponne"(" die Schelmische"), dr Underscht" la secrète"(" die Geheime").
di beliebtischti Farb isch Rot gsii.
17. Jahrhundert us der alemannische Wikipedia, der freie Dialäkt-enzyklopedy hops zue:
Navigation, suech, Dialäkt:
Züridütsch s 17. Jahrhundert hät am 1. Januar 1601 aagfange und am 31. Dezember 1700 uufghört.
wird hüt dr früehe Neuziit zuegrechnet, wo vom Mittelalter bis as 19. Jahrhundert gfüehrt wird.
di früehi Neuziit wiederum wird als erschti Phase vo dr Neuziit behandlet, wo bis i d Gegewart fortlauft.
Inhaltsverzeichnis • 1 Rückblick gegenüber ziitgenössische Epochesetzige • 2 politischi Entwicklige:
Europa ◦ 2.1 Konfessionalisierig vo politische Usenandersetzige ◦ 2.2 dr Konflikt um d Niederlande, 1579 - 1648 ◦ 2.3 dr driissgjährig Chrieg, 1618 - 1648 ◦ 2.4 dr englisch Bürgerchrieg 1641 - 1660 ◦ 2.5 Frankriich wird under em Ludwig Xiv. zur Grossmacht, 1660 - 1715 ◦ 2.6 dr türkisch Aagriff uf Wien, 1683 ◦ 2.7 di glorious Revolution und di gross Allianz gege Frankriich, 1688 - 1712 ◦ 2.8 Zämefassig • 3 politischi Entwicklige:
weltwiiti Perschpektive ◦ 3.1 Latiinamerika ◦ 3.2 Nordamerika ◦ 3.3 Asie ▪ 3.3.1 osmanisches Riich ▪ 3.3.2 Persie ▪ 3.3.3 Moghul-riich ▪ 3.3.4 China ▪ 3.3.5 Japan ▪ 3.3.6 Indonesie ▪ 3.3.7 Uusblick ◦ 3.4 Afrika • 4 wirtschaftlichi Entwicklige • 5 Buechmärt • 6 Poesie und Musik ◦ 6.1 Drama ◦ 6.2 Epos und chliineri Gattige • 7 Wüsseschafte • 8 Lebesbedingige • 9 Persönlichkeite • 10 anders • 11 Erfindige und Entdeckige[ ändere] Rückblick gegenüber ziitgenössische Epochesetzige im düütsche Schprachruum hät sich i dr Kunscht und Literaturgschicht im 20. Jahrhundert e Perschpektive uf de Barock als Schtilideal vom 17. Jahrhundert etabliert.
England und de Niederlande wird debii zuegschtande, die Phase chuum uusgeprägt z haa, da hebi d Uufklärig Mitti vom 17. Jahrhundert bereits aagfange.
s Wort Barock hät im 17. Jahrhundert kei Bedüütig ghaa.
dr behaupteti Epocheverzug zwüsched de Niederlanden und England deet und em( noch barocke) Kontinent da, hät sich im 17. Jahrhundert noch viil weniger bhaupte laa.
s europäische Kommunikationsnetz und dr intensivi Kulturuustuusch Händ europawiit s Gefühl gschtattet, im gliiche Jahrhundert z lebe.
d Orientierig am Gschmack vo dr( römische) Antike isch europawiit beschtimmend und isch dur d„ querelle des anciens et des modernes“ Endi vom 17. Jahrhundert durch erhalte' blibe, wo dr antike jetzt e eigeni Moderne gegenübergschtellt hät.
i dr Musig, dr Malerei und dr Architektur sind nationali Schtil geschaffe worde, wo jedoch nöd vo nationale Sonderwääg züüged, si sind gmeinsam uf em europäische Märt präsent worde:
ab Mitti vom 17. Jahrhundert bildet sich i dr Musig e Diskussion uus, wos dernaa de französisch, de italienisch und de„ gmischti“ düütschi Schtil git sowie zuenehmend e Luscht a ussländische,„ türkisch“ oder„ polnisch“ aamuetende Kläng öppe in Tanzsätz und Ballett.
i dr Architektur bestimmed französische und italienische Gschmack d Bauwiise.
i dr Malerei gits uf em internationale Kunschtmärt nebed em französische und em italienische Schtil de niederländischi mit siine landschafts- und Architekturbilder, wie au de beliäbte Buureszenen.
mer dörf d Freud a dr Viilfalt vo de Natione, wo sich i dr zweite Hälfti vom 17. Jahrhundert entwicklet, nöd als Uusprägig vo Nationalismus gsee.
d Aagebot lieged effektiv uf em europäische Märt nebenenand vor und erzüüged erwünschti Abwechslig.
italienischi Musiker bereised Endi vom 17. Jahrhundert Europa, französischi Tanzmeischter und Gartearchitekte macheds ihnen gliich, i de Wohnige vo riiche londoner Bürger hanged Endi vom 17. Jahrhundert Bilder i de europäische Schtile nebedenand.
i de Tanzsätz erfreut grad s Nebedenand vo verschiedene Tänz, wo mit allemande, courante etc. Endi vom 17. Jahrhundert schtandardisierti internationali Näme träged.
e Europamode entwicklet sich im spaate 17. Jahrhundert, träit vom europäische Ideal vo dr französische galante conduite wo mit de 1640er sich uusbreitet, und im höfische Umgang s strengere Zeremoniell ablööst, wo jetzt meeh a schpanische Hof zuegschribe wird.
d Mode vom galante, wo i de 1680er zur gsamteuropäische wird, lauft am Endi is 18. Jahrhundert ine, wo si i de 1720er und 1730er uf nationali Gegemode stosst und em empfindsame Verhalte als neuem Ideal schliesslich wiicht.
mer wahrt europäischi Perschpektive i rückblickende historische Darschtellige im Allgemeine präziser, wenn mer Schtilideal und Mode under de Begrifflichkeite vo dr Ziit erfasst.
[ ändere] politischi Entwicklige:
Europa[ ändere] Konfessionalisierig vo politische Usenandersetzige d Reformation hät an 17. Jahrhundert e konfessionell' gliiderti Landchkarte hinderlaa.
de Luther hät früeh weltlichi Herrschaft für de Schutz vo dr Neue Konfession gwunne.
für weltlichi Herrschafte isch wenig später im Bekenntnis zur Neue Religion d Chance gläge, mit em Religionswechsel gegenüber em mehrheitlich katholische Riichverband uf Dischtanz z gaa.
e Schwächig vom Kaisertum isch im düütschschprachige Ruum d Folg gsii.
di neu Religion selber hät sich unverzüglich i lutheraner, reformierti und insubortinati Gruppe schpaltet, wo sich gweigeret händ Bündniss vo dr neue Religion mit weltlicher Macht aazerkenne.
nord- und Mitteldüütschland sind mit der Reformation protestantisch worde, d Schwiiz und di hütige Niederlande sind reformiert worde, di spanische Niederlande, s hütige Belgie, bliibed katholisch.
England hät underem Heinrich Viii. d Reformation iigfüehrt, s Ziil isch da stärcher gsii als uf em Kontinent e Union vo weltlicher und chirchlicher Macht zhaa.
Heinrich Viii. isch s Oberhaupt vo dere vo ihm begründete anglikanische Chile worde.
Skandinavie isch protestantisch worde.
Pole isch katholisch' blibe, hät aber im Verlauf grad a Gruppe vom Widerstand gege e Verbindig vo weltlicher Herrschaft mit dr neue protestantische Religion, wie de Socinianer politische Schutz gwährt.
s hütige Rumänie hät dissidente protestantische Bewegige weitere Schutz gwährt.
d Uufteilig vo dr europäische Landcharte under de Konfessione hät im 16. Jahrhundert es neuis Allianzegflecht gschaffe.
d Konflikt zwüsched de konfessionell orientierte Gebiet sind mit dr Wende is 17. Jahrhundert us mehrere gründe eskaliert:
jedes Territorium vo Europa hät am Afang vom 17. Jahrhundert über e vom Schtaat legitimierti religiösi Orientierig verfüegt und über konfessionelli Minderheite– wo i ussländische Schtaate Verbündeti ghaa händ.
grundsätzlich ungklärt isch der Status vo de konfessionelle Minderheite gsii.
sie Händ sich zum Teil i gheime Zirkel orientiert, offen händs Widerschtand gege staatlichi Politik betribe, wo immer die d Mehrheitsreligion privilegiert hät.
zweitens händ sich im Riichsgebiet di sit em Mittelalter bestehende Konflikt zwüsched Kaiserhuus und Fürschtentümer aufglade, konfessionelli Blöck sind dänn em Kaiserhuus gegenüber gschtante, wo siinere Entmachtig mutmasslich nur imene Konfessionskampf hät begegne chönne.
Böhme isch da is Zentrum vo de Usenandersetzige grate, wo sich dänn de driissgjährig Chrieg entzünded hät.
e dritti Konfliktsituation hät i de Niederlande mit em aaduurende Chrieg zwüsched schpanische Niederlande und dr Republik bestande.
da sind Schpanie und Frankriich als katholischi Schtaate im Hintergrund, während di freie Niederlande e zuenehmendi Macht als führendi Wirtschaftsnation und Seemacht beansprucht händ.
[ ändere] dr Konflikt um d Niederlande, 1579 - 1648 nach dr Unabhängigkeitserchlärig vo de siebe nördliche Provinze( Allianz vo Utrecht) vom 23. Januar 1579 fangt der achzgjährig Chrieg gege di schpanische Habsburger aa.
er endet mit dr formelle Unabhängigkeit vo Schpanien im weschtfälische Friede am 15. Mai 1648, wo für d Niederlande wie für d Schwiiz di letschtendlich Trennig vom mittelalterliche Römisch-düütsche-riich bedüütet.
[ ändere] dr driissgjährig Chrieg, 1618 - 1648 Usenandersetzige um di konfessionelli Orientierig vo de Territorie im heilige römische Riich und di vom Kaiserhuus betriebeni Gegereformation eskalierted 1618 im Uusbruch vom driissgjährige Chrieg.
er hät in Mitteleuropa zuere militärische und wirtschaftliche Kataschtrophe gfüehrt.
dr düütschschprachigi Ruum isch in Brennpunkt vo europäische Interesse graate.
Schwede hät im driissgjährige Chrieg di proteschtantisch Liga understützt, Frankriich hät im Verlauf vom Chrieg eigeni Machtinteresse als katholischi Nation wahrgnaah.
Söldnertruppe us ganz Europa händ uf Siite vo de verschiedene Heerfüehrer kämpft, wo erheblichi eigeni Macht gewunne händ.
d Chriegsfüehrig hät im Verlauf unkontrollierti Züüg agnaah:
Schtädt sind belagert und' plünderet worde– di belagernde Armeeä händ müesse us em Umland ernährt werde.
marodierendi Söldnertruppe händ sich müesse selber ernähre und händ das ungeniert mit Iisatz vo Gwalt gege d Landbevölkerig au gmacht.
Zentraleuropa hät im Verlauf vo driissg Jahre vo 1618 bis 1648 en Bevölkerigsrückgang und en Iibruch vo dr landwirtschaftliche Produktivität erlitte.
dr weschtfälisch Friede hät 1648 di militärische Usenandersetzige mit ere Bestätigung vo dr Kompromissformel beendet, wo bereits eis Jahrhundert vorher gfunde worde isch:
di einzelne Territorie erhalted d Macht, dass sie über d Religion im eigene Land beschtimme chönnd.
[ ändere] dr englisch Bürgerchrieg 1641 - 1660 e eigeni Konfliktsituation vo religiös-schtaatlicher Dimension findt in Grossbritannien ab de 1640er ihre Uustrag.
d Macht vo de regierende Stuarts insbesonderi uf em Gebiet vo dr Religion findt det nur' teilti Anerchännig.
es entschtaht e Disvision( underschidliche Aaschauigswiis) zwüsched Aahänger vom König( royalists) und Aahänger vom Parlament( roundheads).
beidi Strömige spreched( ab de 1680er gfolgt vo de tories und whigs) bis Is 18. Jahrhundert es breits Schpektrum a Strömige im konfessionell politische Kampf aa:
di einte mit Parteigänger, wo( heimlich) d Rekatholisierig befürworted wie au mit Gruppe, wo explizit für e Schtärchig vo dr anglikanische Chile i ihrne hohe Würde iitreted;
di andere mit Aagebot vonere Schtärchig vo bürgerliche Recht, wo durs Parlament gschützt werde sölled.
si rekrutiered sich i de 1640er vor allem us em puritanische Lager.
1649 wird inere revolutionäre Erhebig vom Parlament de Karl I. hiigrichtet.
siin Sohn Karl Ii. begit sich i französische Schutz, während in England d Gwaltherrschaft vom Oliver Cromwell aabricht, wo 1660 endet, wo sich zeigt, dass s neue Regime nöd i dr Laag isch, e Kontinuität vo dr Herrschaft über em Cromwell siin Tod use herzschtelle.
de Karl Ii. wird im Akt vo dr„ Restauration“ is Land zruggholt und König gegenüber emene Parlament, wo er erheblich Macht iirüüme mues.
[ ändere] Frankriich wird under em Ludwig Xiv. zur Grossmacht, 1660 - 1715 di zweit Hälfti vom 17. Jahrhundert isch vom Aawachse vo dr französische Macht beschtimmt:
Frankriich griift d Niederlande aa, diä sind uf dr andere Siite i e Usenandersetzig mit England um d Seeherrschaft involviert.
es glingt Frankriich im Verlauf vo de Usenandersetzige nöd, d Niederlande iizneeh, au d Tatsache, dass mer em Karl Ii. Schutz gwährt hät und demit über gueti Beziehige uf England verfüegt bliibt im Chräfteschpiil folgelos.
[ ändere] dr türkisch Aagriff uf Wien, 1683 in Uusnutzig vo dr Deschtabilisierig, wo proteschtantischi Gruppe im Balkangebiet und em hütige Ungarn dr katholisch-habsburgische Macht bereited, riskiert s osmanische riich– heimlich vo Frankriich underschtützt– i de früehe 1680er en Aagriff uf Öschterriich, wo aber imene militärische Debakel endet.
d Belagerig vo Wien schiiteret 1683, nachdem Truppe vo verschiedene Riichsterritorie Wien zur Hilf chömed.
namentlich Bayern, nach eme Bündniswechsel under em Neue Kurfürscht sit 1679 in Allianz mit Wien( schtatt Frankriich), engagiert sich a dr„ Befreiig“ vo Ungarn und vom Balkan i de Chriegszüüg vo de 1680er, wo bis Belgrad abe gönd und de Grundschtei für de späteri habsburgisch Vielvölkerschtaat leged.
[ ändere] di Glorious Revolution und di Gross Allianz gege Frankriich, 1688 - 1712 e gschlosseni neui politischi Situation richtet sich i de 1680er ii:
England erlebt 1688 e zweiti Revolution, der Nachfolger vom Karl Ii. wird, wil er e Rückfüehrig vo dr Nation in Katholizismus befürchte laat, abgsetzt und mit militärischer, vom Parlament organisierter Gwalt us em Land vertribe.
siin Rückzug verlauft über Irland uf Frankriich.
d Regentschaft wird em Wilhelm Iii.( verhüüratet mit ere englische Erbin) zuegschproche, dem Regent, wo i de 1670er de Widerschtand vo de Niederlande gege Frankriich organisiert hät.
wo Frankriich 1689 d Pfalz aagriift, Tritt de Wilhelm Iii. massgeblich für s Bündnis vo de ihm underschtehende Machtbereich vo de Niederlande und England mit em Riich ii.
d Wuchetäg sind Lehnübersetzige vo de urschprünglich babylonische Näme.
die siebe Täg vo dr babylonische Wuche sind nach de wichtigschte Himmelskörper und Planete benännt worde( Sunne, Mond, Mars, Merkur, Jupiter, Venus, Saturn), wo zum Ziitpunkt vo dr Benännig als eigentlichi Götter aaglueget worde sind.
die näme und dr Götterglaube sind dur Vermittlig vo de Jude vo de Grieche und Römer übernaa worde.
als d Germane die Näme im 4. Jahrhundert kenne glernt händ, händ sie die nach de Näme vo de entschprechende germanische Götter umbenännt.
im Zug vo dr Chrischtianisierig isch dänn schpäter versuecht worde, die heidnische näme wieder zrugg z dränge, was nur bim Mittwuch und em Samschdig glunge isch.
d Reihefolg vo de Wuchetäg basiert uf folgender antike Regle, wo über babylonischi, alt-indischi, jüdischi, dänn griechisch-römischi Weg au uf Nordeuropa choo isch:
es Wucherad vom ene 6 jörige Meitli jedere Schtund vom Tag isch en Planetegott als Schtunde-herrscher zuegordnet worde.
dr Herrscher über di jewiils 1. Schtund git em Tag de Name.
zum bessere Verschtändnis vom wiitere hät mer sich vorher e Skizze aagfertiget:
die sichtbar wandelnde Himmelskörper( insofern werded hier au Sunne und Mond als Planete bezeichnet) werded i dr Reihefolg zuenehmender Gschwindigkeit( geozentrisch gseeh) ufeme Chreis im Uhrzeigersinn notiert:
Saturn Jupiter Mars Sunne Venus Merkur Mond.
( Aaordnig in Form vo dr Schpitze vomene 7-schtern) als Biischpiil fanged mer bi Saturn als Schtundeherrscher vo dr erschte Schtund vomene Tag aa.
dr Tagesname isch also „saturn-tag“ = saturday( = Samschdig).
( di 1. Schtund vom Tag wird vo Saturn beherrscht.
) die 2. vom nächschtschnellere Planet = Jupiter.
die 3. vom nächschtschnellere = Mars.
etc.
zellt mer jetzt im Uhrzeigersinn bis zum Herrscher vo dr 25. Schtund, isch mer bi dr Sunne aaglangt.
di 25.
Schtund vomene Tag isch aber di 1. vom druuffolgende Tag.
also heisst der:
Sunndig.
jetzt wieder- mit dr Sunne aafangend- bis zum 25. Herrscher zelle.
mer erreicht de Mond.
dr nächschti Tag heisst also Mond-tag.
mer chann sich s Abzelle ahand vo dr Skizze erliechtere:
es isch feschtzschtelle, dass mer immer zum 25. Herrscher chunnt, wenn mer bim jewiilige' Tagesherrscher' aafangend, in uhrzeiger-( oder lese-) richtig( d. h. zuenehmender Gschwindigkeit) 2 Planeten überschpringt.
Überschpringt mer also vom Mond uus 2 Planete, landet mer bim Mars.
de Mars isch Herrscher über di erschti Schtund vom neue Tag = Marstag.
entschpricht französisch mardi, italienisch martedi,( Zischdig vo Ziu, germanische Chriegsgott~ vgl. engl. tuesday).
wider 2 überspringe:
Merkur~ mercredi, mercoledi.
dr dt.
Name Mittwuch gaht uf di ahd.
Missionierig zrugg, wo wie bim Sonnabend/ Samschdig Aakläng a vorchrischtlichi Gottheite hät wellä eliminiere.
di englischi Bezeichnig „wednesday“ git aber no di urschprünglich germanischi Bedüütig „wotanstag“ oder„ Tag vom Wotan“ wider.
Jupiter~ frz. jeudi, ital. giovedi;
germ.
donar entschpricht em Jupiter, drum dt.
Dunnschdig, engl. thursday.
Venus~ vendredi, venerdi;
germ.
frija entschpricht de Venus, daher Friidig bzw. friday.
zu Saturn vgl.
Samschdig.
im germanische Kulturchreis sind di Näme nöd so offesichtlich erhalte wie i de romanische Schprache, dr Heimet vo de klassische, latinisierte planete- bzw. Götter-näme.
di germanische Götternäme entschpreched aber i ihrer Bedüütig de romanische;
so sind z. B. freya( für Friidig) und Venus( für venerdi, vendredi)„ inhaltlich“ Verwandti.
wer allerdings( und wänn) z. B. zum erschte Mal feschtgleit hät:
„ hüt isch Mändig“, chann nöd zrugg verfolgt werde.
en Schtaat( neuziitlichi Ableitig vo Latiinisch:
Status– Zueschtand, Schtellig bzw. Italienisch:
stato in Aalehnig sowohl a Status im republikanische Sinn Verfassigsform als au as monarchische Status regalis, also Schtellig, Macht und Iifluss vom königliche Herrscher bzw. schpäter dem siis Umfeld, vom Hofschtaat) im Sinn vo Schtaatsgebiet isch es abgrenzts Territorium, i dem es Teil vo dr Menschheit als Schtaatsbürger lebt.
als Schtaat im Sinn vo Schtaatsapparat wird au der Teil vo dr Gsellschaft bezeichnet, wo für d Schaffig vo recht und Ordnig i dr Gsellschaft zueschtändig isch.
i dem Sinn chann dr Schtaat au als d Gsamtheit vo de Vorkehrige definiert werded, wo in ihrem Geltigsbereich s öffentliche Gschehe z regle händ.
dr Begriff schtammt u. A. us em italienische vo dr Renaissanceperiode( lo stato) und bezeichnet urschprünglich entweder d Form vo dr politische Verfasstheit vonere Kommune( Republik) oder de zur Herrschaft glangte König oder Fürschte, schpäter dene samt siim Aahang( Hofschtaat, Französisch état).
de Max Weber definiert i siinere Herrschaftssoziologie Schtaat als en politische Aaschtaltsbetrieb, wo siin Verwaltigsschtab erfolgriich s Monopol vo legitimem physischem Zwang( also s Gwaltsmonopol) für d Durefüehrig vo de Ordnige in Aaschpruch nimmt( Max Weber, Wirtschaft und Gesellschaft, Kap. 1,§ 17).
dr soziologische Schtaatsidee vom Franz Oppenheimer folgend isch dr Schtaat siim Wese und Urschprung nach e gsellschaftlichi Iirichtig," wo vonere siegriiche Menschegruppe vonere Besiegte Menschegruppe uufzwunge worde isch mit em einzige Zweck, d Herrschaft vo dr erschte über di letschti z regle und gege inneri Uufschtänd und üsseri Aagriff z sichere.
" i dr Ökonomie wird dr Schtaat oftmals als Summe vo allne Zwangsverbänd betrachtet.
zur Underscheidig oder Kongruenz vo Schtaat und Gsellschaft lueg bi Schtaat und Gsellschaft.
i dem Sinn sind d Glieder vomene Bundesschtaat, wie di düütsche Länder au" Schtaate"( übrigens au beschränkt Völkerrechtssubjekt, wil si uf Grund vo ihrer" Kulturhoheit" z. B. mit em heilige Schtuel unabhängig vo dr Bundesrepublik Düütschland Konkordate abschlüüsse chönnd).
einigi Gebiete wie Nordzypere uf Zypere, Somaliland oder Taiwan, wo zwar alli Merkmal vomene Schtaat uufwiised, sind dennoch, meischt us politische Gründe, nöd vo de Un-mitglieder allgemein anerchännt worde;
derigi( souveräni und unabhängigi) umstritteni Schtaate bezeichned d Un sowie ihri Mitglieder und d Völkerrechtswüsseschaft stabilisierte De-facto-regime.
wil luut Un-charta d Un normalerwiis nöd berechtiget isch, sich in innerschtaatlichi Aaglegeheite vo eim vo ihrne Mitglieder iizmische, würdi d Charta verletzt werde, wenn si z. B. das vom Un-mitglied Somalia losglöste Somaliland als Schtaat aaluege würdi, wenn nöd vorher Somalia dem zuegstimmt hät.
d Konvention vo Montevideo regt hüüfig zu Diskussione aa, öbs möglich isch, dur Chauf vonere schtaatelose Insle oder Bohrinsle quasi e Mikronation oder en Mikroschtaat z gründe.
d Anerkennig dur anderi mächtigi Schtaate( insbsunderi Un-mitglieder) schtellt s Hauptproblem vo settige Vorhabe dar.
d Exischtenz vo Fäll wie Hutt River Province, Sealand und Seborga beleit zwar di theoretischi Möglichkeit dezue, jedoch isch dr ussepolitischi Handligsschpiilruum meischt ziemlich iigschränkt( ufgrund wiitverbreiteter Nöd-anerkennig sowie vom finanzielle Uufwand defür).
Schtaate chönnd hüt vor allem uf vier Arte entschtah.
so chann us eme Schtaat a dur Sezession vomene Teil vo ihm en neue Schtaat b entschtah, oder es entschtönd dur Dismembration vomene Schtaat a zwei neui Schtaate x und Y.
umgekehrt chann au en Schtaat b in en beschtehende Schtaat a inkorporiert werded oder dur Fusion vo zwei Schtaate x und y en neue Schtaat a entschtaah.
rechtlich isch jedes" Sigel" einzigartig( gegeüber vo beliebig herschtellbare" Schtempel"- es verhaltet sich deet ähnlich wie bim Underschied zwüsched" Fahne" und" Flagge").
wers füehre dörf, isch eigens greglet.
bi behördliche Sigel isch z. B. es unbruuchbar gwordes Sigel nur under Hinzueziehig vomene Züüge und mit eme entschprechende Protokoll vernichtbar, en unbruuchbare Schtempel hingege zerschniidet mer und wirft en weg.
di früeheschte Stempelsigel sind im vordere Orient sit dr Djemdet-nasr-ziit beleit.
sit dr Uruk-ziit sind Rollsigel uufchoo, wo au bi de Sumerer, Akkader, Assyrer, und Babylonier üblich gsii sind.
das sind chliini Schteizylinder us Onyx, Lapislazuli, Achat, Fritte oder andere Schtoffe, wo Figure und Inschrifte iigraviert worde sind.
d Grössi schwankt zwüsched 0,15 Cm und 10 Cm.
durs Abrolle vom Zylinder i e weichi Masse( z. B. Ton) entschtaht dr charakteristisch Sigelabdruck.
sit dr Perser-ziit werded wieder Schtempelsigel üblich.
settigi Sigelabdrück( in Ton) finded sich usser bi de Sumerer, Assyrer und Babylonier( Rollsigel), schpäter au bi Grieche und Römer, vo dene sie d Herrscher vom Früehmittelalter übernaah händ.
Sigel brucht hendem Aafang Einzelpersönlichkeite, schpäter au Körperschafte.
Kaisersigel finded sich i Byzanz sit em 6. Jahrhundert, Papstsigel sit em 9. Jahrhundert.
im früehe und hohe Mittelalter händ Kaiser und Könige und Aaghörigi vom Adel und dr hohe Geischtlichkeit gsieglet, wo d Bürger sit em 13. Jahrhundert gfolgt sind.
Sigel vo geischtliche Korporatione finded sich sit em 11. Jahrhundert, Schtädtesigel sit em Aafang vom 12. Jahrhundert( Trier 1113, Köln 1149).
schpäter hät mer Metallsigel(" Bullen") bruucht( us Gold und Silber bi byzantinische Kaiser, us Blei bi Päpste).
schpäter hät mer gsieglet schpäter sind d Oblate( rundi wiissi Papierfläche) a d Schtell vom Wachs träte und im 16. Jahrhundert dr bekannti Sigellack.
sit em 11. Jahrhundert isch es üblich worde, bildlichi Darschtellige( wie Wappe) i d Sigel iizbezieh.
Sigellack, Sigel, Sigelschtempel zum Verhüete vo Sigelmissbruuch, sind d Sigelschtempel im Mittelalter sorgfältig uufbewahrt worde.
di grosse Sigel vo de Herrscher sind hohe Beamte aavertraut worde.
schpäter isch s Amt vom Sigelbewahrer zum blosse Titel( z. B. Lordsigelbewahrer in England).
mit de historische Sigel beschäftigt sich d Sphragistik.
dr Bundesrat( franz. conseil fédéral, ital. consiglio federale, rätoroman. cussegl federal) isch d Regierig( Exekutive) vo dr schwiizerische Eidgenosseschaft und demit ihri oberschti leitendi und vollziehendi Bhörde.
dr Bundesrat isch zuegliich s Schtaatsoberhaupt vo dr Schwiiz.
d Personalunion vo Regierig und Schtaatsoberhaupt isch schtaatrechtlich zwar nöd singulär( prominents Biischpiil sind d Usa), aber im internationale Vergliich doch d Uusnahm.
sehr ungwöhnlich isch allerdings, dass es kollektiv Schtaatsoberhaupt isch.
dr Bundesrat setzt sich us siebe Mitgliidern zäme, wo einzeln ebefalls Bundesrat oder Bundesrätin heissed und vo dr vereinigte Bundesversammlig uf vier Jahr use gwählt werded.
( für Nähers zum Wahlprozedere lueg:
Bundesratswahle).
falls es us schprachliche Gründe nötig isch, zwüsched dr Bhörde und em einzelne Mitgliid z underscheide, nennt mer s erschte au Gsamtbundesrat.
wil es Misstrauesvotum i dr Verfassig nö vorgseh isch, chönnd Bundesrät während dr Legislaturperiode nöd gschtürzt werde.
au e Nödwiederwahl vomene amtierende Bundesrat isch nöd üblich und isch sit 1848 erscht viermal passiert, zletscht am 12. Dezember 2007, wo dr Bundesrat Christoph Blocher nöd wiedergwählt worde isch.
wil Bundesrät also de facto unabsetzbar sind und de Termin vo ihrem Rücktritt nach eigenem Guetdünke bestimme chönnd, händ si e viil schtärcheri Stellig als d Minischter i andere Länder;
der Befund isch zum Teil demit erchlärbar, dass en Bundesrat zugliich Teil vom Schtaatsoberhaupt isch.
dadruus ergit sich au e sehr langi Amtsduur vo de Bundesrät( ca. 10 Jahr im Durchschnitt).
die längschtdienende Bundesrät im 20. Jahrhundert sind de Giuseppe Motta vo 1911 bis 1940 und de Philipp Etter vo 1934 bis 1959 gsii.
Wahlverfahre di vereinigt Bundesversammlig wählt us de siebe Bundesrät de Bundespräsident sowie de Vizepräsident vom Bundesrat für e Amtsduur vo eim Jahr.
gmäss de Tradition werded die Positione der Reihe naa allne Mitglieder vom Bundesrat übertrait.
